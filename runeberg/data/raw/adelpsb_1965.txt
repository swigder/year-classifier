<table o>
<td><img></img>
<td><h1>ALBERT ENGSTRÖM</h1>
<td><h1><i>Adel, präster,
smugglare, bönder</i></h1>
<td>BONNIERS
</table>




<table o>
<td><td r><big><i>Adel, präster, smugglare, bönder</i></big>
</table>
<table>
<td><h1>ALBERT ENGSTRÖM</h1>
<td><h1><i>Berättare och konstnär</i></h1>
<td><tab>
<td><small>ETT URVAL I TOLV VOLYMER AV DET BÄSTA I ORD</small>
<td><small>OCH BILD AV ALBERT ENGSTRÖMS VERK</small>
<td><img></img>
</table>





<table>
<td><h1><i>Adel, präster, smugglare, bönder</i></h1>
<td><tab>
<td><tab>
<td>ALBERT BONNIERS FÖRLAG STOCKHOLM 1965
</table>

ALBERT ENGSTRÖM <i>Berättare och konstnär
omfattar följande tolv volymer</i>

UR MINA MEMOARER OCH ANNAT

EN BOK

GRÖNA LUNDGREN OCH ANDRA BERÄTTELSER

ÄVENTYR OCH HUGSKOTT

GENOM MINA GULDBÅGADE GLASÖGON

KRYSS OCH LANDKÄNNING

BLÄCK OCH SALTVATTEN

HEMMA OCH PÅ LUFFEN

ADEL, PRÄSTER, SMUGGLARE, BÖNDER

MED PENNA OCH TALLPIPA

VID EN MILSTOLPE

MOT AFTONGLÖDEN

Omslaget: Originalomslaget till Adel, präster, smugglare, bönder, 1923

© Copyright Albert Bonniers förlag 1965
Printed in Sweden
<h2><small>INNEHÅLL</small></h2>
<table>
<td><i>Ett ungdomsminne från min Harötid</i> 7
<td><i>Ett skämt av Janson</i> 23
<td><i>Det konstnärliga lättsinnet</i> 28
<td><i>En skärgårdsresa</i> 38
<td><i>En kamratintrig</i> 46
<td><i>Moster Margret</i> 54
<td><i>Efraim</i> 66
<td><i>Kattungen</i> 70
<td><i>Mandus</i> 75
<td><i>I skälisen</i> 88
<td><i>En språngmarsch för livet</i> 101
<td><i>Madam</i> 111
<td><i>Från Ytterön</i> 123
<td><i>Svenska panoptikon</i> 131
<td><i>I en tredjeklasskupé</i> 142
<td>
<td><i>Riksdagsgubbar och andra</i> 145
<td><i>Kommentarer</i> 188
<td>
<td><i>Albert Engström, konstnären</i> 193
</table>

<chapter name="Ett ungdomsminne från min Harötid">

<h2>Ett ungdomsminne från
min Harötid</h2>

Harön hade varit en fridens ort, en stilla ö, som bara stördes några gånger
om året av ett par läsarpräster, som hade olika religion. Den ene var
fosterlandsstiftare och den andre baptist. En mormon hade visserligen varit
ute och nosat ett slag men utan vidare resultat, ty denna art av tro är icke
något nytt för sjöfolk. De tycka bara att det är onödigt att religionen
sanktioneras. Mormonen fick så fruktansvärt mycket stryk en kväll, att
han aldrig återvände. Och baptisterna stodo inte heller vidare högt i kurs,
sedan båtsmansänkan Sara Lom trots sina sjuttio år tvungits till dopets
förnyelse och endast iklädd särken jagats ut på djupt vatten, satt sig, fått
ett par kallsupar, uppblandade med småmört och märlor och dött i
lunginflammation. Hon blev visserligen salig på kuppen, men hennes
död var en förlust för Harön, ty ingen post eller telegraf kunde befordra
en nyhet med så oklanderlig snabbhet som hon. Få människor ha lärt
mig så mycket som Sara. Det var hon som lärde mig förstå, att mäns
fantasi är undermålig när det gäller historier och att det talade ordet är ett
farligare vapen än det skrivna. Sedan dess skriver jag hellre än talar.

Sara Lom hade två söner, som voro mina vänner - ty jag bodde vid
tiden för hennes bortgång på Harön, målade, tecknade och jagade
sjöfågel. Den ene sonen hade varit sjöman och kommit hem efter långvarig
djupvattenssegling för att bli fiskare och bonde som hans fäder under
århundraden. Ty Haröborna äro amfibier. Vikingalynnet driver dem
runt jorden några gånger, men rätt som det är börja de längta efter att
sätta plogen i någon bergskreva, där det finns jord, och att binda skötar

7

ETT UNGDOMSMINNE FRÅN MIN HARÖTID

och ryssjor och stena laxnät. När vårarna komma med de underliga
dofter och färger och känslor som en yrvaken sol har i sitt sällskap, lägga de
sig om morgnarna på kobbarna ytterst mot öster och skjuta ner tranigt
kött ur luften, ty de älska att känna flott rinna över hakan, när de äta.
Men de kunna också nöja sig med strömming och potatis om fågeln inte
slår till.

Den andre sonen hade stannat hemma och fiskat. Lite hade han ju
varit med på pråmar också. Segla kunde han och var styv på handklaver.
Han var älskad av alla kvinnor, ty hans ansikte var fagert och i hans
ögon, som speglade det verkliga bleu celeste, lurade passionen under
tunga ögonlock. En farlig man. Men han var inte vidare stark. Han
drömde mest om kvinnor och gick gärna för sig själv. Satt och spelade i
sjöboden. Hans blick var alltid fuktig och det kunde hända att han glömde
att han hade snus i munnen. Därför voro hans väst och rockuppslag alltid
bruna.

Vi tre höllo ihop. När kniporna kommo i mars och visslande slogo ner
bland våra vättar - den vackraste vissling jag vet - hade vi byggt våra
skårar av is eller sten i närheten av varandra och vi voro alltid först ute
om morgnarna innan stränderna hunnit garneras med köttlystna bönder.
Vi valde våra platser och kommo oftast hem med det tyngsta bytet. När
vi tyckte oss ha fått nog, togo vi upp våra vättar under de andras
förbannelser och när vi rodde förbi deras skårar, kunde ingen av oss räcka
ut tungan så långt och föraktfullt som Kalle Lom, den yngste. Petter,
sjömannen, som var en verserad man och sett sig om i världen, nöjde sig
med att spotta i sjön. Hans min var den likgiltigaste i norra hemisfären,
men han kunde stundom gå så långt, att han på våra konkurrenters
ohöviska rop och svordomar svarade: - Akta er, så jag inte går i land och
gällar er, era dumma bondhyvlar!

Då tystnade smädelserna, ty alla visste att Petter Lom stod för vad han
sade. En farlig karl i sitt slag. Han kunde slå voit och träffa sin
motståndare rakt i ansiktet med klackarna, påstods det i initierade kretsar.

8<img></img>
ETT UNGDOMSMINNE FRÅN MIN HARÖTID

Jag sade nyss, att Harön varit en fridens ljuvliga hemvist. Men en dag
blev den motsatsen. Gudarna välsignade nämligen våra stränder, ity att
ångfartyget Moscow, hemmahörande i Memel, strandade hos oss. Jag vill
gärna berätta litet detaljer om den strandningen, ty det händer mycket
ute i skärgården, vilkets verkliga innebörd aldrig blir uppklarad.
Strandar en båt, bli alla närboende fiender, därför att en strandad båt
naturligtvis tillhör strandägarna. Den lagen är nog mer än 2,000 år gammal
och ganska oklanderlig. Vad har en sån där båt här att göra när
kaptenen är så dum att han inte hittar mellan grynnorna? Vi skärgårdsbor
fråga bara. Förr i världen slog man ihjäl besättningen och tog lasten i
land. Nu skulle detta gubevars vara förbjudet och landsfiskalerna
komma och lägga sina näsor i blöt, men vad skedde inte under världskriget,
som för resten inte är slut än? Läs om den där tyska greven, som kallar
sig Havets Demon! Akta er för den! Han sänkte ogenerat en massa båtar,
sen han hade stulit deras konserver och deras champinjonvin - och för
resten lät han sin besättning jäklas med hajar. Han lät folket binda ihop
ett par hajar och släppa dem - eller band fast en tunna vid stjärten på
en haj och släppte honom. Nej - så gör ingen fin karl. Petter Lom och
jag ha kommit överens om det. Hajar äro också folk, höll jag på att säga.
Men om en båt strandar vid Harön och vi behålla lasten - strax komma
dumbommar och lägga sig i vår ärliga näring. Just nu när jag skriver
detta, fattas jag av en sund ilska.

Men jag skall försöka berätta med lugn. En morgon i november vid
sjutiden kom gubben Matts Erikson och väckte mig. Han skakade i hela
kroppen och sade: - Engström, sa han, dä står en båt på grund mellan
Måsskäret och Oskar Fredriksborg, sa han. Det var nämligen ett litet skär
som de hade döpt efter gamle kungen för att en Haröbo just på kungens
födelsedag hade skjutit tre uttrar från det skäret och sen kallades det
Oskar Fredriksborg.

Matts Erikson skakade och sade: Engström, kan jag få låna hanses
telefon, när den blir öppen? Har han sett ut genom fönstret utåt havet?

ioETT UNGDOMSMINNE FRÅN MIN HARÖTID

Dä tjocka så dä sir ut som mjölk. Jag kom ner till Harudden och skulle
ordna litet i sjöbon och det var nätt och knappt att jag hittade genom
skogen dit ner - men så virvlade det till i tjockan ett slag och jag såg
båten rakt som på ett fotografiporträtt - han står på det där grundet vi
kallar Tre gubbar. Och nu är det lag, se, att den som först upptäcker en
båt som står på grund och ger opplysning åt dykeribolaget, så ska han ha
en viss procent utå bärgarlön. Och nu är det jag som har sett båten först
och vill telefonera eller telegrafera, innan den förbannade tullen får nys
om'et, för då tar den pengarna. Märkvärdigt att dom inte tutar därute,
men det har väl blivit fel i maskin!

Jag blev intresserad och hoppade i kläderna. Tjockan stod som en
vägg utanför fönstret. Mörker och tjocka ihop, det är det värsta för
sjöfolk. Jag ringde i min telefon, men ingen svarade, för den öppnade först
klockan nio.

-	Ja, jag går välan te tullen då, för deras telefon ska vara öppen både
dag och natt, sade gubben Matts.

-	Ja, gör det, sa jag, men var klok och säg inte vad det är fråga om,
utan säg bara att det är något viktigt som gäller livet!

Och Matts Erikson knallade i väg. Jag klädde mig under tiden för en
eventuell rodd ut till havs. Efter en timme kom Matts tillbaka och var
vit i ansiktet.

-	De har lurat mej, Engström! När jag ringde opp dykeribolaget, så
sa tulloppsyningsman: Dä här kan Erikson inte reda opp, sa han, ge mej
telefon, sa han, och så frågade han mej, var båten stog på. Och jag min
arma åsna sa: mellan Måsskäret och Oskar Fredriksborg. - Ja, sa han i
telefon, kom hit ögonblickligen, sa han, det gäller stora pengar. Och så
sa han: Ja-ha Matts Erikson, sa han, här ä tie riksdaler för anmälningen,
dä lätt förtjänta pengar, och så tog han opp en sedel ur plånboken och
gav mej. Och så sa han: gå nu hem och lägg sej, Erikson, det här sköter
vi om själva. Nu kommer det en bärgningsbåt om några timmar - och
nu får jag gratulera till den här extraförtjänsten.

11ETT UNGDOMSMINNE FRÅN MIN HARÖTID

-	Tog Erikson verkligen emot tian? frågade jag.

-	Jaa, Engström, jag blev så altererad över hanses fräckhet, så jag tog
emot sedeln.

-	Ja, då får Erikson sköta sig själv och lida för sin dumhet, sade jag.
Men vi ska försöka att ordna det ändå. Står båten hårt på?

-	Nej, han sir ut som om han skulle ligga lugnt i hamn. Och ingen
blåst är det heller. Knappt nån liten dyning. Vackra vädret bara.

-	Jaha, Erikson, sade jag. Det är bara att vänta tills tjockan lättar. Men
jag springer till gubben Vikberg, för han är väl den ende som känner
till botten mellan Måsskäret och Oskar Fredriksborg och hittar i rännan
där. Det vore väl fan om vi inte skulle kunna klara det här utan både
tull och dykeribolag. Jag skulle inte lägga mig i det, om inte
uppsynings-mannen hade varit så fräck och klarat av det hela med en tia för att själv
ta det Erikson borde ha haft, han som var den förste som såg båten stå
på grund och anmälde saken. I det här vädret kan båten inte stå så fast.
Han måste ha åkt opp i någon springa lugnt och fridfullt som om botten
varit såpad. Ta nu och gå opp i byn och säg åt alla gubbarna att de
kommer ut med båtar - för jag ser att tjockan håller på att lätta - så kan
vi lämpa ur en del av lasten, vad den nu kan vara, och när vi fått henne
lätt, styr Vikberg henne ut söder om Storbrottet och så är hon klar och
ni får några hundra kronors förtjänst.

Gubben Erikson gnodde i väg som om han velat springa undan något
farligt. Jag gick ned till min båtbrygga - och under vägen blänkte solen
till som en vit blixt i den mjölkvita tjockan, det kom vind från sydost,
sakta och stilla, plötsligt lyste himlen blå över tjockans vaddbälte och rätt
som det var blev sikten klar. Därute vid Måsskäret låg en stor ångare,
fridfullt som i hamn.

Jag hissade på och slörade upp till båten. Men jag var inte ensam om
detta. Moscow verkade som en magnet, och från alla håll rodde och
seglade båtar radiellt mot en medelpunkt, där pengar vinkade. Några
ros-piggar voro redan ombord och gjorde tecken och under åt kaptenen, som

12ETT UNGDOMSMINNE FRÅN MIN HARÖTID

stod på bryggan och grät. Och rodd av ett par vaktmästare nalkades
tulluppsyningsmannen målmedveten och allvarlig. Kaptenen talade bruten
tyska och jag klargjorde situationen för honom. Hans last bestod av allt
-från maskiner ned till halsduksrosetter och söndagsblad. Men naturligtvis
misstrodde han mig och var icke säker att jag icke var något slags
sjörövare. Emellertid lyckades jag få honom med på min plan. Vi skulle lämpa
ur en del av lasten, så båten blev lätt, och sen var det hela en löjligt enkel
affär. Han var med och rospiggarnas båtar fylldes så småningom med de
underbaraste ting. Plötsligt gled båten av sig själv av grundet. Gubben
Vikberg hade redan kommit ombord. Allt var klart och jag tyckte att jag
hade gjort kaptenen en verklig tjänst, då bärgningsångaren, som vi redan
glömt, anlände. En van bärgningskapten kiev ombord, en man gjorde
fast en tross och gav ett tecken. Jag protesterade, svor, rasade, men
möttes av absolut oförstående. - Vi ä ju flott, skrek jag.

-	Vi ä inte flott, svarade den möderne sjörövaren - och i nästa
ögonblick hade han satt oss på grund igen och nu ordentligt. Där stodo vi.
Skrovet darrade då det åkte upp mellan ett par stenar och stod säkert
som nitat i botten. Gubben Vikberg nedkallade och uppkallade högre
och lägre makter och skrek: - Det här skulle jag ha klarat - och nu
kommer ni bovar och kör oss opp på berg igen.

Jag frågade bärgningsångarens kapten: - Med vad rätt stör ni oss i
det här arbetet och förstör det, då vi hade kunnat reda oss själva?

-	Det där begriper herrn inte.

-	Ja, men ni har ju kört oss på grund igen!

-	Ni har stått på grund hela tiden. Ni har inte med saken att göra. Är
ni kanhända redare? - Nå då så! Gå inte och ställ till bråk här!

Hela mitt inre uppreste sig mot detta sjöröveri. Och jag ropade ner till
Petter Lom, som satt i sin sköteka och höll sig i lejdaren: - Kom opp så
slår vi karlen! Har du sett hur allt har gått till?

-	Jo då, men dom där kommer en ingen vart med. Så där gör de
jorden runt.

13<img></img>
– Ja, men det är ju alldeles förbannat! Gubben Vikberg skulle ha lotsat
dom ut som ett lekverk och det skulle knappt ha kostat något. Vem har
bett dem komma ombord. Kaptenen begriper ju inte ett ord av vad de
säjer och de begriper inte ett dyft av hans språk. Det är ju hemskt.

– Bry dej inte om dom, Engström! Fan tar dom nog i alla fall. Kliv
ner och hissa på, så ger vi oss i land.

Jag seglade hem med hjärtat fyllt av ädel vrede.

<i>Moscow</i> låg kvar. Efter två dagar kom en storm från sydost. <i>Moscow</i>

ETT UNGDOMSMINNE FRÅN MIN HARÖTID

åkte upp på grundet med fö ren pekande mot stjärnorna och ingen kunde
nalkas båten på en lång tid. Aktern låg under vatten. Vintern kom och
gjorde ångaren till ett isberg. Och under tiden passade Haröborna på vid
lugnt väder och bärgade allt som kunde bärgas. Helst om nätterna, ty de
voro rädda för varandra.

Men detta arbete ryckte upp befolkningen. Ali slöhet försvann. Alla
voro inställda på förvärv. Och ombord på en stor ångare finnas mycket
dyrbara saker, många grejor som kunna säljas och användas. Koppar och
mässing går man inte och plockar var som helst på land. Sådant tas
lättare ur sjön.

En dykarbåt kom ut. Jag hade sedan ett par månader lämnat Harön,
men jag fick en vacker dag ett brev från Petter Lom, i vilket han
uppmanade mig att resa dit på några dar. Det var en av de två dykarna som
han ville åt. Dykarna höllo på att undersöka Moscow, men en av dem
sysslade med andra saker bredvid. Det gällde Petters bror Calle. Petter
skulle möta mig med sparkstötting vid Bredskär, om jag ville ta skjuts
från Fårdjuphamn. Det var frågan om kärlek.

Jo, jag tackar, jag! Tänk att kärlek trivs i vårt kalla klimat. Och i år
var det ändå särskilt kallt. Havet låg fruset milsvitt utåt med en och
annan mörkblå brunn med alfågel och säl i tallriksis och skruvis och berg
av is som kommo en att tänka på Nordpolen och Nansen. Men utanför
Harön låg en öppen ränna och där låg dykarbåten bredvid Moscow. Den
hade blivit överraskad av kölden och kunde inte komma därifrån. Ibland
smällde det till och rännan täcktes av blåis - dykarna kunde inte arbeta
utan gingo i land och ägnade sig åt sina animala instinkter. En av dem
var rätt gammal, men den yngre var en skön karl och han hade under
hösten hunnit förvirra hjärnorna på många Haröflickor. De tyckte helt
naturligt att han såg pampig ut i sin dykardräkt. Och man måste ju
medge att en man klädd i den kostymen måste bräcka alla andra, vare sig de
bära flottans uniform eller Uplands artilleriregementes. Det vill säga i
land voro de eleganta och soignerade, men flickorna, som ofta besökte

»5dem ombord, måste ju medge att de voro ena jäkla karlar, där de mellan
dykningarna sutto på däck i sina verkligt vattentäta och delvis metalliska
kläder.
<img><i><small>Dykare Lundgren</small></i></img>
Petter Lom sköt mig på sparkstötting över de vida fjärdarna mellan
Bredskär och Harön. Och medan hans skarpslipade skridskor gjorde
vassa skåror i blankisen berättade han att mycket hade hänt sedan jag
lämnade ön. Matts Erikson, som fått bara en tia för strandningsrapporten
och blivit grundlurad av tulluppsyningsmannen, hade försökt hänga sig
några gånger i sin vedbod, men var för snål att köpa sig en ordentlig
ända. Petter hade föreslagit kuttergods, bästa manillahampa, i stället för
den usla gårding han hade i sin sjöbod. Han hade blivit skvatt galen och

stod flera timmar om dagen liten och fyrkantig på Skäludden och
spottade och svor utemot vraket och önskade att Herren skulle skicka en
nordost att bryta ner hela grejet och sänka det i havets djup. Men fören stod
fortfarande högt över vattnet och det hade blivit en sport att gå ut på
isen, klättra ombord och ta en kask med dykarna i skansen.
<img><i><small>Dykare Lundgren</small></i></img>
Och - nu kom det viktigaste - nu friade Calle Lom till Österboms
Amanda. Och den kände ju både Petter och jag. Hon var inget bra
fruntimmer. Hon hade tjänat i Stockholm och varit med om både det ena och
det andra och hade kalsonger med spetsar på - vem hade hon fått dem
av? Ty hittills hade ingen flicka på Harön haft kalsonger, vad Petter
kunde minnas. Och Calle var kär så att hans hjärta låg block i block med
ETT UNGDOMSMINNE FRÅN MIN HARÖTID

hennesas och det var synd på en så bra pojke, för Petter var säker på, att
hon hade sitt ihop med dykare Lundgren. Nog för att han förtjänade
pengar och för den delen kunde försörja en familj, men det blir bara
elände om dom inte håller sig till bara varandra. Var och en har ju
slarvat i ungdomens vår, men när en går ihop på danser och följs åt hem, då
ska flickan inte gno istad till andra så snart fästmannen har gått och lagt
sig. Det är inte hederligt. Och det blir bara olycka av, om ett omaka par
åker ihop. Och nu gav Petter Lom sig Djävulen på att Österboms
Amanda och dykare Lundgren träffades om nätterna i skansen på vraket, för
förn stod ju över vattnet än så länge. Och det ville Calle inte tro, för folk
som ä kära ä tokigare än galna och stolligare än dårhushjon. Nu ville
Petter inte skämma ut bror sin och göra honom till en visa på hela
Harön, utan nu ville han ha mig med sig för att vi alla tre skulle lura ut hur
det stog till, så att Calle skulle bli fri. För han var inte som en människa
längre. Han satt nere i sjöbon och spelade och grät och ibland fick han
tag i en åra och slog den i berget, så flisorna yrde. Och en gång hade
Petter sett att han stod och högg sin sjömanskniv i en sten tills bara
skaftet var kvar. Och mössan hade han kastat i sjön och hoppat jämfota och
slagit sig själv i skallen så mycket han orkade. Calle var en bra pojke,
men han hade ju inte sett så mycket av världen som Petter. För det fanns
väl inget ölschapp eller någon hundfröjd i hela världen, som inte Petter
hade varit inne på, så han begrep, hurdana fruntimmer kan vara. Nu
kunde ingen lura honom längre - det skulle i så fall vara en rik
hotellvärdinna med fullvuxna barn som skötte kommersen, så han själv bara
fick sitta och röka och säga till om en öl då och då eller en cocktail
-tuppstjärt, vill säja - och kasta ut dom som bråkade. För vad styrkan
anbelangar, så var han så oförnuftigt stark så det sjöng och fräste i armar
och knytnävar på honom. Han var en man.

Jag kom hem till Petter Lom nog så sent på kvällen. Han plockade
fram julsylta och sådan där strömming som man kokar i fem timmar,
och en liten sup, hembryggt svagdricka och simpsoppa. Men Calle kom

18ETT UNGDOMSMINNE FRÅN MIN HARÖTID

inte ned från kammarn ovanpå. Vi hörde hur han småspelade på
klaveret och han hade naturligtvis hört att vi kommit hem, men han var ju
kär och svartsjuk och fjollig som sju dårar ihop.

-	Det är så vackert väder i kväll, sade Petter, och så lugnt på havet,
så jag ger mej the hot Devil på att Österboms Amanda är ombord på
vraket tillsammans med dykare Lundgren. Men se nu gäller det att överraska
dom. Nu är det för mycket månsken så dom vågar sej inte ut på isen.
Vi gå ner i sjöbon och väntar där. För jag har gett mej den glöröa på
att vi ska klara opp Calles papers to night. Calle! Calle!!

Han vrålade uppemot taket. Handklaveret tystnade.
Calle kom ner. Han var en skugga av den forne Calle, mager och
blek och de blå ögonen skymtade trötta under de tunga ögonlocken.

-	Gokväll, Engström, och välkommen. Petter har väl bjudit på nå't.
Men jag hörde nog vad ni talade om. Va faen angår dä er. Dä min sak.
Å lögn ä dä alltihop. Den som skäller på min flicka, den slår jag,
antingen han nu heter Petter eller Engström. Så mej får ni ingen vart, nähej,
gubbar!ETT UNGDOMSMINNE FRÅN MIN HARÖTID

-	Men hör du Calle, nu är det inte fråga om flickan utan om
utter-spåret. Och det stod klart i går ifrån Måsskäret över isen rakt oppi
skogen. Och nu går vi ner och lägger oss eller sätter oss i sjöbon och väntar
tills det börjar bli morning you know, för då kommer uttern tillbaka och
det är så fast fruset så han kan inte gå ner i sjön utan måste ta isen. Han
har nog varit oppe i skogen i natt också. Så det skinnet har vi som i en
nattsäck. För resten, varför är du inte oppi byn hos flickan ?

-	Det angår dej inte.

-	You are right, Johnnie! Nej, det angår mig inte. Men följ nu med
ner till sjöbon. Vi måste ställa ut oss alla tre om vi vill ha uttern.

-	Åja, nog kan jag följa med. Men då lägger vi oss och sover i sjöbon,
tills det börjar dagas. För jag är trött. Ja, Engström, om du visste hur
trött jag är!

Vi togo var sin bössa och pulsade genom snön den slingrande vägen
ned till sjöboden. Jag hade min sjöpäls på, men Petter och Calle nöjde
sig med blåtröjor över sina vanliga yllegrejor. Vi togo med oss en
kann-flaska svagdricka och en plunta brännvin, ty natten var kall. Och för
resten behövde vi pratvatten. Jag satte mig i ett hörn. Petter och Calle
lade sig på golvet och kröpo ihop för att behålla värmen.

-	Nu sover vi ett slag, sade Petter. Just där jag ligger är en springa
mellan plankorna, så jag har utkik. Sov lugnt, du Engström, där du sitter.
Jag vaknar när det behövs - sjöfolk, gosse lilla och vakter och det ena
med det andra! Hundvakten tar jag. Godnatt med er pojkar!

Jag vet knappt vad jag tänkte på, där jag satt i mitt hörn, varm i min
fårskinnspäls och varm om fötterna i lappskorna. Jag tror att jag
slumrade till ett slag.

Men plötsligt vaknade jag vid en suck, en underbar suck. Det var som
om ett oändligt, obeskrivligt lidande skulle ha slutat i en befriande
utandning. Vad var det? Nu kom en ny suck, men starkare, som en flåsning,
ett frasande - och nu! Nej, pojkar, skrek jag. Isen bryter upp! Vakna för
höge jädervulen!

20ETT UNGDOMSMINNE FRÄN MIN HARÖTID

Vi voro i nästa ögonblick utanför sjöboden. Dagningen stod röd över
ishorisonten och ett blåsvart moln kom från sydosten. Stormen kom och
isen höll på att bryta upp. Det gnisslade mellan flaken, det kved och sög
och brakade! Och ur dunklet kom en silhuett som flaxade, föll och reste
sig, tog skutt och närmade sig, växte.

Calle Lom sprang ut på isen och mötte silhuetten. Petter och jag
rusade efter honom på de gungande isgolven.

-	Amanda! skrek Calle.

-	Å Gud, ä dä du Calle? Hjälp mej, hjälp mej!

-	D'ä ingen fara, sade Petter Lom, för vi ä nästan ashore, you bloody
whore! Vore jag Calle skulle jag ge henne en swing så att hon skulle bli
mormor mä en levande utsjungning. För dä ä dä hon vill.

-	Å, Amanda, å Amanda, grät Calle, du har varit hos Lundgren - å,
Amanda!

-	Jag glömde galoscherna när jag och dom andra flickorna från byn
var ombord i går på dykarbåten och blev bjudna på kaffe. Varför kom
du inte med? Å si herr Engström! Tack för längesen! Ja si karar är ett
konstigt släkte. De misstror alltid hyggliga flickor.

Vi stego i land just då vattnet började spruta in under iskallen.

-	Jaha, Calle, sade Petter, tål du det här, så tål du kniven.

-	Petter, vi ä bröder, men om nån skäller på min flicka, så blir han
olycklig. Tack, Engström, för du har inte sagt ett ord.

-	Men jag tänker, Calle! sade jag.

-	Ja, ni tänker å tänker! Men den som säjer ett ont ord om den här
flickan, den slår jag — och hör sen! För hon ä min, förstår ni! Godnatt
med er, och följ mej inte!

Amanda och Calle döko springande in i skogen.

Petter sade: — Engström, vet du vad vi har glömt? Vi har glömt
plun-tan och svagdrickat. Vi går in i sjöbon och gör eld så vi får någe varmt i
kroppen. Nog har jag seglat med alla nationers folk och slagits i alla
hamnar och varit i company med både kolsvarta och kritvita singsong-

2 IETT UNGDOMSMINNE FRÅN MIN HARÖTID

girls, men det är bara två riktiga idioter jag har träffat i mitt liv. Den
ene är Matts Erikson och den andre är bror min. Men jag har också
varit i Afrika och sett hur negrerna har'et. Hostar ett fruntimmer där, så
får hon en swing eller en spark så hon tiger ett par dar.

-	Nå, det är kanske lite för brutalt behandlingssätt, sade jag. Men man
måste ha ett öga på fruntimmerna. De är ett helt annat folkslag än vi.
Men jag tycker verkligen att det är synd om bror din!

-	Synd? sade Petter Lom. Synd? Jaja, du har ju gått i skola och vet
vad som menas med synd.

Petter kokade kaffe under tystnad. Jag teg också. Vi stoppade våra
pipor under det vi lyssnade på havets arbete med isen. Det knakade,
brusade, smällde, väste mellan flaken.

-	Synd? Nehej, sade Petter. Synd finns nog inte, men dumhet finns.
Dumhet är värre än synd. Bror min är nog dum så det förslår.

När solen stod högt på himlen gick jag till vila i en fållbänk hos Petter.
Calle hade ännu inte kommit hem.

Strax innan jag somnade, kom jag att tänka på en japansk dikt av
Yadoya Meshimori - ur hans bok om insekterna. Han säger om biet-
<table o>
<td><poem>
Varför så ängslig
framför bikupans fluster?
Och ändå tror du
på eggande behagen
hos honungsljuva flickan!
</poem><td>
<td 2 r>(1922)
</table>
</chapter>
<chapter name="Ett skämt av Janson">

<h2>Ett skämt av Janson</h2>

-	Nehej, uppsyningsman, nån lagbrytare har jag aldrig varit och aldrig
jag blir, dä mitt ord!

-	Janson är en räv, dä vad han är! Vad hade han att göra ute vid
Lillharan i förrgår, för exempel?

-	Där? Där söker jag efter farsgubbens gamla torskgrund, när jag har
nån ledig dag. Si gubben och Österberg på Långskär blev okomsamsa
och österberg sågade av den gamla tallen på Storkubben, som var det
ena märket - den djävla tjyvgubben - och sen har det vart stört omöjligt
att hitta grundet. Och där som en fick rent oförnuftigt med torsk!

— Torska mej hit och torska mej dit, Janson, men när vi var där
igår, så var det märken efter eld på Lillskäret och i tången låg det fullt
med tyska konservburkar. Färska spår, Janson och dom hade ändå tänt
elden med en estnisk tidning! Hörnu, Janson, inte var han ute med
torsk-pilken i det vädret! Zackeus Erikson sa förresten att han hade sett Janson
gå iland på Lillskäret - eller åtminstone hade Janssons båt kommit ur
sikt bakom Lillskäret, när han seglade från Lillharan.

-	Zackeus, den frimickeln och psalmbusen! Ska uppsyningsman tro ett
ord vad läsarna säjer, så blir han så lagom salig. Men förresten ska faen
stå och resonera längre med uppsyningsman, när han vill ha mej till
lagbrytare. Vill han säja om i vittnes närvaro vad han har sagt mej i
dag? Nej det törs han inte! Jag har levat ifred hela mitt liv både med
lagen och profeterna och nu är jag för gammal att göra djävelskap. Låt,
han mej gå ifred, annars . ..

23
ETT SKÄMT AV JANSON

-	Tat inte så häftigt, Janson, men jag tror Janson så mycket jag vill.
Jag ville bara säja honom att i längden har det ingen välsignelse med sig
att smuggla och risken är för stor förresten.

-	Nog är det till välsignelse för uppsyningsman och vaktmästarna, när
I gör det ena beslaget efter det andra, för den delen! Men kom inte å
schinera mej, era djävla snokar —

-	Så, så, Janson, jag ville bara —

-	Jag ger jäven i vad I vill, men jag vill att I ska veta hut. Stå nu inte
och var oförskämd längre, jäkla tuppkyckling, dä så jag vill kräks, när
jag sir på dej och kom ihåg att gubben Jansson håller att ta i än, för den
delen! Gå din väg för snart börjar jag se rött. Jaha, rör på hasorna och
stör mej inte i min lovliga näring, snokjävel!

-	Ska nog ha ett öga på Janson, sade tulluppsyningsmannen och
loma-de av nedemot bryggan, där tullkuttern väntade. Janson spottade en
vackert lakritsfärgad krumbåge efter honom och återtog lagningen av sin
ålryssja.

Två dagar efteråt infann sig Zackeus Erikson på tullen i Tallsund och
begärde ett samtal med uppsyningsmannen. Han var mycket
hemlighetsfull och viskade att han ville tala i enrum. Nå det gick för sig. Han ville
inte att vaktmästarna skulle veta att han hade något med saken att göra,
för han ville leva i frid med sina grannar, men det stod inte rätt till ute
vid Lillharan. I dag på morgonen just i soluppgången när han rodde ut
för att ta upp strömmingsskötarna hörde han en motor utåt de där
krokarna. Han tog fram sjökikarn och såg att det var folk på Lillskäret. Då
slörade han i väg ner till Storkubben och gick upp till det vita märket och
därifrån såg han att det låg en stor motorbåt mellan Lillharan och
Lillskäret och folk var ute i en jolle och det såg ut som om de hade fiskat.
Och om en stund fick motorbåten till sjöss igen. Det var en riktig
snabblöpare, för det stod inte länge på förrän den försvann bakom
Skälkobbarna.

24ETT SKÄMT AV JANSON

-	Det var bra det, Zackeus! Men hör nu, säj mej, har han hört talas
om något gammalt torskgrund utåt Lillharan? Gubben Jansson påstår att
han håller på att söka efter ett därute som hans far hade reda på, men
som de tappade bort sedan Österberg på Långskär sågat av en tall på
Storkubben.

-	Inte! Nej, dä välan Jansons historier. Och aldrig har han hållit till
därute förrän nu häromdan, vad jag vet av, och det skulle jag välan ha
sett i så fall.

-	Det är bra, Zackeus! Kan han något så när uppge stället där det såg
ut som om de hade fiskat?

-	Äj a, något så när!

-	Då är det bäst att Zackeus följer med i eftermiddag. Det kan bli en
vacker slant för Zackeus också, om det blir beslag. Och vad grannsämjan
beträffar, så stannar hemligheten inom tullverket. Vi tar hans båt på släp
och så lägger vi oss i sundet mellan Rumpö och Granskär, där vi inte
syns. Där ligger vi tills det blir mörkt och så ror vi i hans båt så smått
utåt Lillskäret. Det är ju nedan och mulet, så det passar bra. Om något
skall hämtas på natten, så hugger vi gossarna på bar gärning. Är Zackeus
med på det?

-	Nää, uppsyningsman, det kan jag inte. Jag måste ut med ålryssjorna
i kväll - inte har jag råd att gå och slå dank en hel dag, och nu när ålen
börjar gå till, och när vädret är så lämpligt - och så förresten vill jag inte,
för sådant kommer alltid ut och då blir jag evinnerligt utskämd i hela
skärgården - nää, det gör jag inte, uppsyningsman!

-	Ja men tänk på pengarna, om det blir beslag!

-	Ja men om det inte blir beslag, nej jag gör 'et inte. Jag måtte välan
ha gjort nog redan, för den delen!

Zackeus var omöjlig. Han seglade sin väg med gott samvete, ty han
hade gjort en god gärning.

Men i stället för att segla sydostvart med kurs på sin ö rundade han
Tallsundsudden och sträckte rakt ostligt.

25ETT SKÄMT AV JANSON

På eftermiddagen smattrade tullkuttern iväg och när det blivit nermörkt
låg den väl gömd mellan Rumpön och Granskäret. Vid midnatt rodde
uppsyningsmannen med släpbåten till Lillskäret, drogo upp den i ett
hav-tornssnår och kröpo upp på berget för att observera. Havet var
blick-stilla men luften överdragen. Man skulle kunna ha hört årslag på flera
kilometers håll.

Men intet hördes. Allt var tystnad och frid. Tullmännen sutto hela
natten med öronen spetsade och ögonen på skaft. Så småningom rodnade
österhimlen och snart tittade solskivan upp som en röd mösskärm bredvid
Lillharan. Nu var hon uppe och det var tid att röra på sig.

Men några nya spår efter folk syntes inte på Lillskäret. Jo vänta - där
nere på hällen lågo två stenar några meter från varandra. De hade inte
legat där förut. Naturligtvis betydde de något. Kanske man skulle ha dom
stenarna överens för att hitta något som var sänkt.

-	Hör nu, gå två man och ro hit båten, här är bestämt nånting, sade
tulluppsyningsmannen. - Ni har väl vattenkikarn med?

-	Håll rejt, uppsyningsman!

Snart skrapade båten i strandstenarna och chefen satte sig i aktern
med vattenkikarn i knät, man stötte från land och backade sakta utåt.
Uppsyningsmannen sänkte ned det primitiva objektet i vattnet och
kommenderade : - Sakta - och håll stenarna ens!

-	Håll rejt, uppsyningsman!

-	Stopp här har vi något som blänker i tången - och där också - och
där med! Stopp! Ut med draggen! Dom här estländarna måtte ha varit
ena riktiga gröngölingar. Tänk att lägga så nära strand! Sådana ärans
idioter att lägga långrev!

-	Stopp nu har jag 'et! ropade vaktmästarn med draggen och halade
in. Jo, det är nog riktigt! Det är de vanliga dunkarna på tio liter! Det var
då riktigt tur att Zackeus inte var med, så blir vi inte så många att dela.
Det här låssas vi inte om för honom. Eller vi kan ju ge honom en femma
om vi vill vara gentila. Nummer ett är bärgad! Lägg in årorna! Och num-

26mer två! Samma slag! Men det var en fasligt dålig ända - jag tror det
är en gammal flagglina. Nummer tre, välkommen i min ark, sa gubben
Noak! Fyra - å5-å6-å7-å men va faen ä detta - jag tror
sannerligen för mitt liv att dä är en nattpotta! Å slut är dä på reven också!

Vaktmästarn höll i sin hand ett gammalt nattkärl av järnbleck. Han
stirrade på uppsyningsmannen.

Uppsyningsmannen stirrade på den rostiga och skamfilade pjäsen.

-	Just som jag skulle till att säja åtta, så får jag opp en potta. Dä sån
där poesi! sade vaktmästarn.

-	Slå upp en av dunkarna - fram med en korkskruv - raska på bara
-här är någe skoj! Nå får du inte ur korken, Mattson! Har du aldrig slagit
opp en klass ett förr! Nå??

Mattson luktade i dunken.

-	Dä vatten, uppsyningsman!

-	Jag kunde just ge mej fan på det! Det är naturligtvis den där
förbannade gubben Janson, för Zackeus kan det väl inte vara. Han är ju
läsare. Men får jag tag i Janson! Får jag tag i den räven! gnisslade
uppsyningsmannen. Jaha nu är vi grundkuggade. Men låt nu inte det
här komma ut! Åh, den jävla tjuvgubben!

Samma dag på eftermiddagen voro tusen liter estnisk sprit i säkerhet på
fastlandet. Gubben Janson hade bara velat sysselsätta tullen på annat
håll medan en motorbåt lastade in de hundra dunkar som lågo förankrade
utanför hans egen brygga. Han hade redan fått sin rundliga betalning
pius två dunkar sprit. På kvällen var det fest i hans stuga. Glädjens och
kaskens vågor gingo höga. Gubben Zackeus var också med.

<tab><tab><tab><tab><tab><tab>(1922)
</chapter>
<chapter name="Det konstnärliga lättsinnet">

<h1>Det konstnärliga lättsinnet</h1>

Man hör ofta: Gud vad ni konstnärer äro lättsinniga! Vad ni ta livet
lätt! Vad ni ha det bra, ni som inte ha något ansvar!

Nåja! Rätt ofta tas livet lätt av konstnärligt inrättade individer, men
lika ofta och kanske oftare ta dessa kurrar livet mycket allvarligare än de
flesta människor. Man måste först definiera begreppet lättsinne och
se-dex-mera begreppet konstnärlighet, innan man ger sig till att döma hårt.

Men jag har verkligen träffat en man, som i sig förenade konst och
lättsinne så fast och bra, att dessa båda begrepp i honom vordo ett. Utan
konstnärlighet skulle han ha försvunnit som en av dessa som uppslukas
av gatan. Och utan lättsinne skulle han icke ha kunnat lämna några
konstnärliga spår efter sig. Låt mig kalla honom Otto. Mina jämnåriga
veta vem han var och sörja hans död.

Jag kommer ihåg som i går när jag träffade honom första gången. Jag
hade blivit frielev på Valand i Göteborg och kom upp på ateljén nyfiken
på dem som skulle bli mina kamrater. En man med krulligt hår, små
ljusa mustascher och ett rätt cyniskt leende i ena mungipan mötte mig
först. Han frågade: - Har kandidaten några pengar? (ty jag bar
studentmössa) . Nej, svarade jag, ty jag kom faktiskt till Valand utan ett öre och
skulle leva på denna förmögenhet, som ju i sig själv var ganska negativ.

- Nå, då går vi ut och dricker öl! svarade Otto.

Antagligen hade han pengar för tillfället. Vi drucko öl och blevo
vänner.

Aldrig, varken förr eller senare har jag träffat någon så oberoende
DET KONSTNÄRLIGA LÄTTS NNET

människa. Han fick av den gamle praktfulle Pontus Furstenberg 250
kronor i månaden på grund av sin begåvning. Han fick dessa pengar för
att måla dekorativa saker i Valands trappuppgång .Den första i varje
månad hämtade han pengarna och försvann lika regelbundet för 2 à 3
dagar. Då han åter uppenbarade sig i sinnevärlden, voro pengarna slut
och han fick börja leva på det jag och andra förtjänade på att måla
vykort - påsk-, pingst- och lövhyddokort till 10 à 25 öre stycket, dem vi
sålde i cigarrbutiker och andra liknande affärer. Han bodde hos någon
släkting, som var tapetserare och betalade 30 kronor i helinackordering
där, men han föredrog att kinesa hos oss som hade hyrt ett gammalt kök
i stadens utkant. Han blev vår gäst på grund av sitt goda humör. Han var
alltid glad och arbetade med glädje. Men han gjorde aldrig något färdigt.

Jag har aldrig någonsin träffat på någon konstnär, som har förstått en
kvinnokropp som han. Han gav fan i huvud, händer och fötter och
tecknade bara det centrala hos kvinnan - så vackert och känsligt och skönt
med kol, att jag aldrig sett så vacker mening hos någon konstnär, då det
gällt att framställa själva kroppens karaktär.

Det kunde hända att han, då vi någon gång voro bjudna i vänliga
familjer, som förstodo vår misär, kunde sätta sig att stirra på en ung
flicka i sällskapet och falla i gråt. Jag lockade ut honom för att icke hans
psyke skulle störa värdfolket - och en gång frågade jag: - Varför gråter
du, Otto?

— Åh - och hans axlar skakade av gråt - jag tänker - tänk om någon
skulle skända den flickan eller bara tänka på att bära sig illa åt mot
henne, för hon är ju bara god och ren, god och ren!

Och det dröjde länge innan jag fick honom lugn. I nästa ögonblick
blev han Otto igen och gick tillbaka in i salongen, rakt på värdinnan och
sade: - Har ni något ylons (öl) för jag är så förbannat törstig!

Nå, det var ju bara att gå, ty han passade inte i salonger.

En gång, då han den första i någon månad fått sina månadspengar av
Pontus Furstenberg och jag kom hem till mitt underliga logi (jag bodde

29DET KONSTNÄRLIGA LÄTTS NNET

den gången i ett avlångt rum utan kakelugn, det hade väl varit någon
slags garderob en gång i tiden och allt vått bottenfrös under
vintermånaderna) hörde jag buller, skratt och bråk inifrån våningen. Jag tyckte
mig känna igen Ottos röst och gick in. Där satt han vid salsbordet med
en stor hummerburk framför sig och åt med någon gaffel, slafsade i sig
stjärtar och klor och rökte en stor cigarr samtidigt. Och runt omkring
bordet sutto värdinnan och hennes två döttrar drickande champagne ur
tjocka dricksglas. På bordet stodo nämligen tre flaskor champagne,
inköpta av Otto. Familjen var förövrigt mycket aktningsvärd - intet att
anmärka på - men den hörde möjligen inte till de ledande inom
Göteborgs-societén.

-	Hör du Otto, sade jag, sedan jag gjort min komplimang för
kvinnorna, vet du inte att vi ä bortbjudna till Lennart i kväll? (Jag ljög, ty
jag ville rädda både Otto och familjen).

-	Jo visst, men först måste jag äta.

-	Kom nu, så går vi!

-	Ali right, då går vi! Godnatt frun! Godnatt små fröknar!

Och vi gingo. Det var lördagskväll, gatorna voro fulla av folk, Otto
började sjunga Marseljäsen. Det kom polis, det blev uppträde och jag
hade ali möda att rädda honom. Jag ville föra hem honom till hans logi
hos släktingen, lyckades få honom upp i våningen och gick. Men jag
kände Otto. Alltså stannade jag i ett gathörn i närheten och väntade.
Mycket riktigt! Om en stund kom Otto ned och såg sig försiktigt om.
Jag rusade fram: - Har du inte lovat att gå och lägga dig?

-	Jo det har jag, men jag är en förlorad son. Kan jag inte få gå ut i
stån?

-	Nej!

-	Ja då går jag och lägger mig.

-	Lova det och ta i hand på det!

-	Här har du handen!

Otto gick upp, men jag kände ju honom. Alltså stannade jag i en port-

30DET KONSTNÄRLIGA LÄTTS NNET

gång och väntade. Jag fick vänta länge, men efter någon halvtimme kom
lian ännu försiktigare än förut, seende sig om. Jag högg honom igen.

-	Jag är en förlorad son! Kan jag inte få gå ut?

-	Jo, jag märker att du är omöjlig. Du får gå ut, men endast på det
villkor, att jag får alla dina pengar.

-	Ja gärna, men lite vill jag ha som grundplåt för att börja ett nytt
liv!

Han tog fram en solkig plånbok och lämnade mig den. Silverpengar
dråsade ur den ned på gatan. Jag tog alla sedlarna och gav honom 75
öre av silvret, tog avsked och gick hem till min garderob.

Klockan elva följande morgon kom han hem till mig. Han var alldeles
sönderslagen i ansiktet och grät.

-	Jag är en förlorad son! Har du något öl? Kan du tänka dig, att jag
fick som vanligt mina 250 kronor av Fürstenberg i går, men i dag har jag
inte ett öre. Har du några pengar?

-	Nej.

-	Jag är en förlorad son! Men jag vet var vi får öl på kredit! Man har
väl förbindelser, för fan!

Jag lät honom sväva i ovisshet till kvällen. Sen orkade jag inte längre,
utan gav honom hans pengar, varefter han försvann som vanligt ett par
dagar och kom tillbaka, trasig och ännu mera sönderslagen och eländig.
Efter dylika perioder arbetade han och gjorde härliga saker. Han gjorde
kolteckningar, som för mitt minne stå som fullödiga konstverk och
målade tavlor med oljefärg och fotogen på pappbitar - härliga ting, av
vilka jag har kvar några. Vi voro nämligen så fattiga, att vi icke hade
råd att köpa duk eller olja, eller terpentin, utan stulo fotogen ur min
värdinnas lampa för att lösa upp vår rätt åldriga oljefärg.

Jag flyttade till Stockholm och gifte mig efter ett par år av verkligt
bohèmeliv - nog så uppfostrande. Otto flyttade efter. En dag kom en
kamrat och hälsade på i mitt nya hem. Han var trasig, hungrig, full av
längtan efter konst. Jag och min hustru klädde upp honom från topp till

31DET KONSTNÄRLIGA LÄTTS NNET

tå och han lämnade vår enkla våning nog så elegant med till och med ett
par blankskinnsskor, som Gustaf Ankarcrona glömt hos mig. Samt icke
utan två kronor i fickan att börja ett nytt liv med och grundlägga en
svindlande förmögenhet.

På gatan mötte han Otto.

-	Det var fan vad du ser vräkig ut! Var har du fått din fina dress?

-	Av Albert!

Otto rusade full av indignation hem till oss. Han var eldröd i ansiktet
och verkligt sittlich entrüstet. Han började andfådd: - Hör du, jag mötte
Johan nere på Drottninggatan, och det var fan vad han var uppriggad!
Hur fan kan du ge honom kläder, då du ser hur jag ser ut? Titta på mina
byxor till exempel! Och titta på min skjorta! Det är helt enkelt
oförskämt, då du och jag äro äldre kamrater!

Jag medgav det, men försäkrade samtidigt att jag inte hade mera
kläder att skänka bort - jo möjligen ett par byxor!

-	Nå så ta hit dom då!

Jag hade verkligen ett par blå cheviotbyxor, som jag aldrig använt, ty
de voro alldeles nya. Han fick dem pius skjorta och krage. Han började
ögonblickligen kläda av sig, så att min hustru tog till flykten ut i nästa
rum. Otto var en liten man och mina byxor voro ungefär två decimeter
för långa för honom, varför han efter min anvisning vek upp dem. Just
då började det bli modernt med uppvikta byxor, åtminstone på
varietéer-na, men jag påpekade att han möjligen kunde säga till sin städerska att
klippa av dem ett slag och göra en ny fåll. Han lovade ordna detta och
lämnade mig i likhet med Johan försedd med två kronor som grundplåt.

Men Otto gick hela vintern med byxorna uppvikta på samma sätt,
ända tills det uppvikta av sig självt föll av honom som om han tappat
ett par manschetter.

Otto kom på en lastbåt till Calais och tog sig därifrån på obekant sätt
till Paris. Han hade väl fått sälja några teckningar till Strix eller någon
annan tidning. Eller kanske han målat något åt någon i Göteborg eller

32DET KONSTNÄRLIGA LÄTTSINNET

Stockholm. Mot slutet av sin vistelse här hade han bott i ett hus, som
man höll på att riva. Han flyttade allteftersom man rev huset en våning
längre ner och hamnade i källarvåningen. Först då man började ändra
om källarn, flyttade han och blev kines hos någon lika husvill. - Alltnog
- han kom till Paris och skulle leva på att skicka hem teckningar till
Stockholm. Han sände några till mig, härliga kolteckningar, fulla av liv.
Men så småningom upphörde han att fixera dem. Han gjorde ett
konstverk på ett ark karduspapper, slog ett snöre om arket och slängde det i
någon brevlåda. Då papperet kom hit, tillknycklat, eländigt, trasigt,
kunde man möjligen se att något varit tecknat på det, men kolet var till
största del försvunnet. Jag skrev och förebrådde honom slarvet. Han
svarade att postverket icke hade nog vördnad för konst.

Jag reste till Paris ett år, huvudsakligen för att ta reda på Otto. Nathan
Söderblom, som då var präst där, hade hjälpt honom och lagt ner
verkligt arbete på att få honom på rätt bog, men Otto måste leva sitt liv utan
att någon egentligen kunde inverka på honom. Efter mycket besvär fick
jag reda på hans adress - nånstans långt uppe på Montmartre. Då jag
kom dit var han inte inne i sitt rum. En gammal kvinna, som jag träffade
och frågade om honom, bara skakade på huvudet. Många artister hade
hon sett, men ingen sådan. Jag blev visad in i hans lya. Där fanns ingen
möbel, om man inte räknar en åldrig kappsäck, som låg mitt på golvet. I
ett hörn fanns en hylla, från vilken en trasa hängde ned. Jag lyfte på
trasan. Bakom den stod ett nattkärl och en väldig, vacker lerburk från
Quimper, innehållande något som luktade som fläskflott.

-	Nå, men var ligger monsieur Otto? Här finns ju ingen säng.

—	Det vet jag inte, svarade gumman. Men ibland om morgnarna, när
jag kommer in, sitter han på golvet och använder kappsäcken som
rit-bräde. Han är mycket egendomlig. Han sjunger mest. Och ibland
kommer andra artister hit om nätterna och har vin med sig och sjunger. Men
nu kommer han förresten själv!

Steg hördes i trappan. Dörren öppnades och Otto kiev in. Ingen må

E ifström IX:3

33DET KONSTNÄRLIGA LÄTTS NNET

tro att han visade någon överraskning vid min åsyn. Han hälsade med en
handrörelse uppemot taket och sade:

-	Har du nåra pengar, för vi måste dricka öl!

Men Gud vad han såg ut! Krullhårig och röd och fetlagd var han som
förut, men hans kläder! ! !

-	Hör du Otto, kom så går vi ner och köper en ny kostym åt dig!

-	Ja visst fan gör vi det! Men först måste vi ha öl.

Jag hade mycket litet pengar, men det var mitt i sommarn och alltid
kunde man förvärva en linnekostym åt vännen Otto. Vi gingo ned på
gatan och i en liten butik hittade vi det vi ville. Inom kort var han
uppriggad från topp till tå. Så skulle vi bege oss neråt stån. Jag reste med en
god vän, en rik man, för vilken jag hade berättat om fallet Otto, och bett
honom beställa en liten tavla för 100 francs att börja med. På den tiden
var 100 francs en avsevärd summa. Men jag hade samtidigt sagt att man
måste vara mycket hövlig, om man skulle få ge Otto pengar. Man måste
beställa något och be att få betala i förskott.

Nåväl vi träffade min reskamrat och vi tre åto middag på en enkel
Duval. Mot slutet av måltiden vågade min reskamrat framställa frågan
huruvida Otto behagade måla en liten sak - vad som helst - "och herr
Otto ursäktar väl om jag ber att få lämna 100 francs i förskott?"

Otto högg den framräckta sedeln, stoppade den i fickan och sade: - Dä
bra!

Jag bleknade och sa: - Men hör du Otto, du kan väl åtminstone säja
tack, då du får pengar i förskott på en tavla, som du aldrig kommer att
målal

-	Tacka? Tacka! Det är helt enkelt de rikas skyldighet att hjälpa en
konstnär som håller på att gå under. Det viktigaste är, vad vi ska dricka!

Vi slutade måltiden och gingo till något boulevardkafé. Plötsligt fick
Otto brått och tog avsked. Jag bad honom komma och hämta mig på
Grand Hotel följande morgon. Jag ville nämligen studera Montmartre i
hans sällskap, då det var flera år sedan jag sist var där.

34DET KONSTNÄRLIGA LÄTTS NNET

Otto kom inte på tre dar.

Men en morgon hörde jag ett väldigt liv utanför min dörr. Det
verkade slagsmål. Dörren rycktes upp och Otto störtade in åtföljd av ett par
vaktmästare som partout ville avstyra hans besök. Hans vita kostym var
svartmelerad - han såg fruktansvärd ut.

-	Kan du säja till om öl?

Jag försökte förklara för våningskyparna fallet Otto och fick upp ett
par flaskor öl.

-	Jag är en förlorad son, sade Otto, - men va fan gör det? Nu måste
du hjälpa mig emellertid. Jag har fått en förbannat bra idé till en
altartavla för svenska kyrkan ute i Calais. Men jag har varken färg eller duk
eller penslar. Och förresten vill jag ha en ordentlig kostym! Den här vita
håller inte färgen. Har du pengar? Nå, det gör detsamma, bara du har
öl. Opp med dig förresten och ligg inte och slöa längre. Här i stån får
man lära sig att arbeta, så mycket som här har jag aldrig arbetat, vad
vet ni slöbockar hemma i Sverige om arbete?

-	Ja, hör du kära Otto, jag har verkligen inga pengar mera. Jag och
min kamrat resa till London i kväll. Jag har växlat det lilla jag hade till
pund och shillings.

-	Alltihop? Är du kamrat? Du skall ju stanna här hela dan tills i kväll,
alltså har du pengar för dagen. Ge mig dem!

-	Åja, dem kan du ju få. Vill du titta efter i västen som hänger där
borta?

Otto vittjade västen. Han fann bortåt 30 francs.

-	Dä bra! Där ser du själv hur det hade gått om jag inte haft
tillräcklig energi. Nu har jag i alla fall närmare 30 francs. Vet du att Olle har
kommit till stån igen? (Olle var Olof Sager-Nelson, målaren som sedan
dog i Biskra). Han hade energi. Vet du hur han fick pengar att resa hit?
Han hade gått och härjat i Göteborg ett par månader sen du reste
därifrån och så en dag mötte han gubben Fürstenberg på gatan och gubben
sa: - Jaså, herrn går kvar i stån och slarvar än? Vad skall det bli av

35DET KONSTNÄRLIGA LÄTTS NNET

herrn? Herrn förfaller på det här sättet! - Åh, med mej ä dä ingen fara,
sa Olle, jag reser till Paris i kväll! - Såå, det var tusan, sa gubben, var
har herrn fått pengar till det? - Dem får jag av herr Fürstenberg, sa Olle.
Och det imponerade på gubben, så han sa: Nåja, herrn har talang, kom
hem till mig klockan två, så får herrn pengar. Olle kom och fick. Men
vad får jag? Dina småpengar på sin höjd. Men säg till om mera öl! Hur
dags reser du? Niotåget till Havre? Jag kommer till stationen. För resten
är jag en förlorad son. Vet du, det finns en liten gubbe på en krog oppe
på Butte Montmartre, som jag har lärt sjunga Bellman. Han tar sig för
var dag och jag lämnar tamejfan inte Paris förrän han har lärt sej
"Fjäriln vingad" och "Kom, sköna källarflickor". Han kinesar hos mej
ibland när vi inte har några pengar. Han är en riktig buse som jag skulle
vilja måla, om jag hade färg. En gång då vi inte hade pengar, gick vi
opp till Nils Forsberg och jag skickade in gubben att tigga. Jäklar i mej
kom han inte ut med fem francs och vi gick ner i trädgårn och drack
ab-sint, men då kom Nils Forsberg och fick se oss. Busen smet men jag satt
kvar, och gick fram till Forsberg och sa att jag är en förlorad son. Han
svarade att jag hade talang. I helsike, sa jag, jag har geni, men sådant
förtjänar man inga pengar på. Dom stackarna som har talang, dom blir rika
och tjocka som grosshandlare, men alla genin blir förlorade söner. Jag kan
inte glömma Calle Larsson som sa åt mig att jag borde gå ner i
Stadsgården i Stockholm och lämpa kol i stället för att gå och slarva. Det lämpar
jag mig inte för, sa jag. Det förlåter jag honom aldrig. Men klä på dig så
får vi frukost!

Jag steg upp och klädde mig, gick in till min reskamrat och fick 100
francs, tog en droska och köpte en ny kostym åt Otto, varefter han
försvann, dock först sedan vi ätit frukost.

Men vid tåget på kvällen var han där. Han kom i sista ögonblicket
och skrek: Nu har du väl några franska pengar? Jag gav honom allt vad
jag kunde kalla mitt och han försvann i ett ångmoln. -

Det finns underliga figurer i världen. Och denne Otto var en av gu-

36DET KONSTNÄRLIGA LÄTTS NNET

darna benådad konstnär, en lyrisk människa, en skaldiskt betonad och
desslikes ovanligt kunnig och sitt yrke behärskande prisse. Men han
kanske var lite för mycket prisse. I alla händelser passade han inte i
samhället. Men vilken utpräglad individ gör det?

Just nu - i samma ögonblick jag avslutade denna studie, kommer jag
ihåg att jag en gång i Paris försökte sammanföra Otto med Olof
Sager-Nelson och Ivan Aguéli. Men det misslyckades. Otto var med ali säkerhet
mera konstnär än dessa båda, som emellertid läto tala om sig på grund
av en excentricitet som var rätt medveten. Ottos var absolut omedveten,
hans naivitet större. Ivan hade lärt sig att äta fosfor och övade svält för
att lära sig bli oberoende av mat. Han kunde plötsligt resa sig upp från
ett kamratlag och springa ett par svenska mil för att mitt i natten
komma tillbaka och dricka vin och verka alldeles oberörd av den kroppsliga
ansträngningen. Dock misstänker jag att han stundom gjorde halt vid
någon kuskkrog och åt ett par kotletter i största hemlighet. Han
studerade koptiska - vilket Otto fann alldeles vansinnigt, han som tyckte att
göteborgska var det roligaste språk i världen. Aguéli hatade Otto. Olle
Nelson blev mycket snart modern i sin konst och fann Otto efterbliven.
Men den som genomförde begreppet bohéme var Otto. De båda andra
översatte det till franska - Otto var det.

<tab><tab><tab><tab><tab><tab>(1922)
</chapter>
<chapter name="En skärgårdsresa">
<img><b>En skärgårdsresa</b></img>

Smattrande motorer, svällande segel och taktfasta åror ha fört mig runt
i skärgården. Våren blev sen, men den kom, med ejder och alfågel och
vita isflak i drift under sol och musik från allsköns fänad som vaknat till
älskog. Till och med människorna tycktes ana ett vardande under. De
stego ut ur kojorna, gäspade mot söder och skakade lopporna ur
vinterpälsen. Gamla gubbar togo fram rakkniven och skrapade sig släta och
käringarna logo kokett mot sina bilder i vattenhinkarna. Det var alltså vår.

Jag hade blivit sjuk av staden och måste ut i yttersta havsbandet för att
hälsa på mina vänner smugglarna. Jag hade sett att tullen gjort några
beslag och hittat åtskilliga upplag estnisk sprit på några kobbar. Men jag
visste också, hur litet tullen förmår därute. Få skärgårdar i världen äro

38
EN SKÄRGÅRDSRESA

så lämpade för smuggling som vår svenska från Simpnäsklubb till
Landsort och för resten både norr och söder om detta område är kusten som
skapad för dylik trafik, som fostrar och kräver modiga och förslagna
män. Mitt yrke gör det nödvändigt för mig att umgås med alla slags
människor. Skulle jag umgås endast med min själasörjare, skulle jag
antagligen snart få cedera bonis av brist på ämnen att skriva om, fast jag
medger, att denne utmärkte medborgare nog skulle kunna hålla mig med
stoff en tid framåt - men ensidigt skulle det bli. Nej - smugglare är mitt
folk.

Jag stoppade motorn vid gubben Vågdals brygga. Han är snart nittio
år, men pigg som en id. Han stod och sysslade med näten och talade för
sig själv när jag kom.

-	Godagen, farbror, sade jag och lämpade fram snusdosan. Står
farbror och läser över något nykterhetsföredrag?

-	Nej, det gör jag inte, men jag står och svär över Söderqvist, den
dumskallen. I morse rodde han ut för att ta opp skötarna, och när han strök
utmed Ytterören, såg han något konstigt på strand, en rishög som han
inte hade sett förut! Han rodde i land och där stod tio sprittankar
ned-risade - ja, det var sprit, för han drog korken ur en och stack ner
långfingret och smakade. Han tänkte: Jag flyttar dom längre opp i skogen
och risar ner dom där och hämtar dom, när jag har tagit opp mina
skotar - dumbommen! När han kom tillbaka om ett par timmar eller så,
var de borta - tänk sån en evinnerlig tokidiot! Sånt där ska en ta
med-samma och lämna kvar ett papper på en pinne med påskription: I får
hämta eran sprit i tullen i Furusund.

De aktar sig nog att höra efter någon där. Han gjorde ju en ren förlust
på 10 tankar sprit med 25 liter i varje. Det blir 250 liter 96-procentigt.
Det gör mej 500 liter rent brännvin minst, och just nu när fisket har
börjat och en fattig stackare kan behöva en morgongök! Men Söderqvist har
alltid varit långsam i tankegången och nu ligger han inne och gråter för
han var så dum. "En sådan synd kan aldrig repareras", har jag sagt ho-

39nom. "Du slutar på fattighuset, Söderqvist", har jag sagt, "eller också
blir du läsare och haver djävulen."
<img></img>
Och gubben Vågdal plirade klipskt med ögonspringorna.

-	Och för resten har ni det bra härute? frågade jag.

-	Åja, vi reder oss. Iden har slagit till bra och gäddor har vi fått rent
ohyggligt. Och strömming har inte saknats på den fattiges bord heller,
för den delen! Men hade en inte lite affärder med en och annan
motorbåt som kommer österifrån, så bleve det nog så knapert ändå. Men hör
nu säj, han Engström, varför tar di inte bort tullen helt och hållet, när
den inte kan göra nån nytta? Tulljakten går och snusar utmed öarna
och när det blir någe väder så lägger den sej stilla i lä. Och för resten
hittar den inte i skärgården. Inga tullare hittar i skärgården - vad ska
de då vara till för? Ingen fart kan de göra med sina ussla båtar och inte
törs de gå när det blåser, vad tjänar de till? Nej, när det är väder och
blåser stickor och strån i luften, då kommer gubbarna österifrån och går
mitt i bekände natten med 30 knops fart och då är det vi som tjänar en
slant - och är det orätt? Nej, så gussinnerligt dä dä ä! För inte har väl
Gud hittat på eller anbefallt tullen? Nehej, det kan jag klä av mej på,
om jag också skulle skrämma vettet ur alla kvinnfolk i hela Sverige. För
hade Gud hittat på tullen så skulle han också ha lärt'en hitta härute! Och
skapat ordentliga båtar och ordentligt folk ombord! I stället för såna där
latdrögar som bara ligger i lä och äter så de blir stinna som grosshandlare
och dumma som bönder! Och ändå försöker hindra oss fattiga fiskare
att förtjäna en slant. Men ibland tillstädjer inte Herren deras onda
anslag, som för exempel Vesterman på Söderö, han har förtjänat grova
pengar nu det sista året!
<img></img>
-	Och han som var så fattig och mager, så han nötte kläderna inifrån!
Jo, honom känner jag väl. Är han så rik nu?

-	Han!! Han har så mycket pengar, så han inte kan skjuta igen
byrålådorna! Men så har han också legat i med spritaffärerna som en liten
rö hunn. Ja, och många andra har kommit på grön kvist och bättre blir
det, om förbudet kommer. Det måtte väl bli förbud, Engström? För
Engström tror väl inte att vi här i skärgården är emot förbudet?! Nänäjmen,
blir det förbud, så blir alla skärgårdsbor rika som bankdirektörer hela
bunten och jag med om jag får leva och ha hälsan. Vill han ha en flaska
dricka, jag menar klass II? Lite starkt finns också, men det skaffar han
sig nog själv, om jag känner honom rätt. Jaså, ingenting - ja, dä här
klass II - dä bara sånt där vatten som bryggmästarna har varit och
trampat i med träskorna ett slag. Jaså, det ska bära av nu? Ajöss och
välkommen igen. Kommer han hit engång till före vintern, ska han få
lära sig vår signalering. Han kan tro att det är ett bra system! En kan
få tullen vart en vill med det. Ha ha, ja ajöss - jag förstår att han tar åv
åt Rådmansöhållet. Kommer han till Furusund, så hälsa tullinspektören
att han är alldeles obehövlig vad oss anbelangar!

EN SKÄRGÅRDSRESA

På Lillsvansen har en skrakhona lagt tio ägg i ett gammalt ihåligt
askträd. Vi ro dit för att se, om hon möjligen lagt flera sen sist.

Vårdagen är underbar! Ljum sydväst med solregn då och då och vita
lätta ljuva molnungar, mjuka dunkuddar lagom för änglar att luta sig på
mellan flygningarna.

Ännu ingen grönska, men blåsipporna ligga som en matta vävd för
sylfer att dansa på. Vi äro inga sylfer. Vi komma med grova skor,
vadmalskläder och tobak, men vi njuta av det spirande livet, den
obeskrivliga färgen av gammalt och nytt, just då knopparna svälla av lust att
brista, och det vintergråa rodnar innan dess gröna inre spricker ut. De
gamla askarna med sina underliga utväxter och svarta mossanhopningar se
spöklika ut, liksom stelnade och omöjliga för liv. Men fåglarna reda bon i
deras många gömmor och det är ett tisslande och tasslande, sång och
fnitter, fanfarer, flöjtspel. Taltrasten ger sig till att sjunga mitt på dagen,
som om han inte hade tid att vänta till kvällen. Skatorna skratta. Från
fjärden hörs alfågelmusik, avlägset, som en aning. Och nere på marken
springer en råtta då och då blixtsnabbt från ett hål till ett annat. Och
myrorna bygga stack. Här och där i stränderna gråna de sista snödrivorna.

Nej, det var fortfarande bara tio ägg i skrakboet! Men dess ingång är
så stor och ligger så öppet att det är underligt att inte kråkorna redan
upptäckt födan som ligger därinne, färdig och klar att ta utan besvär.

Vattenståndet är lågt och vi besluta oss för att inspektera
Svansrum-pan, ty man kan gå över sundet om man hoppar på stenarna och inte
väntar för länge på den mjuka vassbeklädda lerbädden. Här äro askarna
ännu mera fantastiska och uråldriga. Ekar och lindar trängas med gran,
en och törne. Här är urskog och paradis. Här sammanträder en gång om
året Den Oomkullrunkliga Pelarorden för att begå sina originella
mysterier. Här är talarstolen, från vilken hövdingen fäller visa domar. Här
trivdes Anders Zorn och tog gubbarnas hjärtan med storm. Och man
påstår falskeligen att jag här en gång somnat i en myrstack. Men det sägs
mycket lögner i denna eländiga värld.

42EN SKÄRGÅRDSRESA

Här har jag verkligen lärt känna eliten av vår skärgårdsbefolkning, de
flesta av bröderna grånade och brynta av ålder, reumatism, sol och vind,
stela i armarna så att de knappast kunnat göra Det Heliga Pelartecknet,
men var lugn för att de kunnat hålla i en rorkult och ta upp sina
fiskbragder i rykande storm, arbetande med händer och tänder, om det
gäller. Här är urskog och paradis - jag upprepar det.

På en annan ö växer den mystiska Floggranen. Var och en vet, att det
är en konst som ej kan bli allas egendom, att finna vatten med slagruta.
Vanligtvis användes härtill en grenklyka av flogrönn, d. v. s. en rönn som
växer i en stubbe av något annat slags träd. Åtminstone anses en sådan
klyka vara oöverträffad i fråga om användbarhet för ändamålet, fast den
verklige experten nog kan reda sig med vilket trädslag som helst. Men
ofelbart effektiv är en klyka på Floggranen på---ön. Jag vågar
verkligen inte berätta öns geografiska läge, ty enligt gubben Ömans
uttryckliga försäkran, vilken markerades med rysliga eder, skulle jag drabbas av
öden, alltför hemska att här berättas, om jag förrådde Floggranens
växt-plats. Den är en gran som slagit rot i en ärevördig, fast omkullfallen ek,
vilken ännu är vid liv, ehuru den spruckit i fallet. Eken liknar från ett
visst håll något förhistoriskt vidunderdjur, en drake med vitt uppspärrat
gap, hotfullt att beskåda. Jag har emellertid fått lov att rita av
Floggranen, då det är högst osannolikt att någon av mina läsare skulle vilja
bekosta en expedition för att uppsöka den och dymedelst bli expert på
vattensökning för att slå gubben Öman ur brädet och hindra honom i
hans hederliga hantering.

Farleden till ön är för övrigt full av faror i form av undervattensgrund,
och fruktansvärda stormar härja dess kuster. Huggorm finnes där i
besvärande myckenhet och en fiende till öman som en gång begav sig dit
för att stjäla hans konst eller möjligen hugga av Floggranen, kom aldrig
tillbaka. Han försvann helt enkelt, fast vädret var vackert. Man hittade

43EN SKÄRGÅRDSRESA

hans båt vid stranden ordentligt fastgjord vid en alstam. Men honom
själv fann man aldrig. Man kan fråga, varför jag fått äran att bese
naturundret. Helt enkelt därför att jag lärde honom ett sätt att stämma blod,
som jag själv fått lära mig av en norrlänning. Öman kunde förut fem
olika sätt, men han medgav att mitt verkade snabbast. Medräknar man
vidare ett par kaffekaskar i rättan tid och några paket snus under
kristiden, kan ju saken förklaras.

En annan ö och en annan man. Jag talar om gamle Sundberg som bor
litet avsides och lever därefter. Han har seglat mycket i sin ungdom, mest
på Amerika och nordliga Norge. Hans flesta historier spela i trakten av
Nordkap.

Jag är hans gäst och hjälper honom i hans näring. En dag ha vi från
en motorbåt lämpat i land åtta väldiga plåtcisterner, prydda med
inskriften Destillerios. "Cuba-Fabril." S. A. Habana. Antillas-Alcohol.

Det har varit ett hårt arbete och vi ha förtjänat vår stekta strömming
och vår inkokta id - utom en massa pengar förstås, men dem håvar
Sundberg in, ty jag tar aldrig betalt för väntjänster. Kaffet har kommit på
bordet och Sundberg har medelst dävert sugit upp lagom till några
kas-kar, sedan han skruvat loss patentsvickan på en av praktpjäserna. Det
börjar blåsa upp och jag tittar litet oroligt på vädret, ty jag måste
därifrån på natten.

-	Det blir storm, Sundberg, säger jag.

Jag har sällan träffat en sådan överdrifternas man som Sundberg,
särskilt då han tärt litet 96-procentigt.

-	Storm?? Storm! Neej, Engström, storm blir dä inte, åtminstingen
inte va jag kallar storm! Men storm var dä en gång i maj år anno
adertonhundra å sjuttetitvå när ja låg oppe ve Nordkap. Vi låg sex man i en
fiskebod å dä ble storm på natta. Fönster fanns dä inte å vi måste ut å si
till båtarna. Men dä var lögn att vi kunde öppna dörra. Dörra var ju

44öppen, men vind låg så hårt på, så dä var stört omöjligt å ens glänta på
henne, fast vi var sex starka karar som tog fotspjärn och satte axlar och
nävar emot henne. Mat hade vi ju, så dä var bra mä dä, å dricka också
för räksten, va dä anbelangar. Fyra dygn låg vi där å försökte ibland å
öppna, men dä var som om dä hade varit ett dussin järnbommar för på
utsidan. Å väl var att vi inte kom ut den vägen, för vi hade blivit
ihjälslagna åv ali sten å bråte som rök i lufta. Å när femte dygnet bröt in så
måste vi ta yxerna å hugga oss ut på läsidan, för dä började bli klent mä
provianten, å faen å inte jag ville svälta ihjäl. Å Engström kan tro att dä
såg ut någe, när vi äntligen kom ut. Dä bröt på trettio famnars vatten å
sjön var full mä valfisk å stora hälleflundrer---

-	Vad gråter Sundberg för? frågade jag. Ty han grät verkligen.

-	Skulle ja inte gråta, när ja tänker på hur dä kunne ha gått mä mej
den gången? Nehej, dä va storm dä! Å skulle en inte gråta när en tänker
på, va en stackars fiskare får lida. Att han kan va så hårdhjärtad så han
skrattar, Engström, dä hade ja inte trott honom om. Nehej, dä här ä inte
storm å inte blir dä värre än han kan ta sej härifrån - va ska han ut å
göra?

-	Jo, jag ska gå ned och se efter att båten ligger fast ordentligt.

-	Ligger fast? Ja la fast honom mä två halvslag i järnringen å tror han
inte på halvslag, Engström, så tror han inte på Gud heller. Nej, håll sej
lugn han, Engström, dä kommer han längst mä. Nu tar vi oss en
kaffehalva te å så kojar vi. Dä kan vi behöva efter allt jobbet!

Sundberg hade slutat gråta.

Farväl vackra skärgård! Om några timmar är jag i Furusund på väg hem.
Men jag har förut hunnit göra ett par lovar inne i viken, där Zorn och
jag så ofta legat med Mejt, badande, målande, glömmande, diktande.

<tab><tab><tab><tab><tab><tab>(1922)
</chapter>
<chapter name="En kamratintrig">

<h2>En kamratintrig</h2>

Den som direkt från landets och hyddans frid en kväll under
examensperioden någon gång omkring år 1890 för första gången i sitt liv steg in
i gamla Gästis kafé i Uppsala, skall sent glömma det ögonblicket. Röken
stod tjock därinne, och skrattsalvor, hurrarop och tusen andra ljud från
några hundra studenter smattrade mot ens trumhinnor. Man måste
skrika för att göra sig förstådd. Borden stodo så tätt, att man endast med stor
svårighet kunde tränga sig fram mellan dem. Man var nödsakad att följa
någon av de många vaktmästare, som, dignande under bördan av med
punsch lastade brickor, i jämn ström förflyttade sig från urkällan till
avnämarna för att i lika jämn ström återvända med "lik" och cigarraska.
Vid varje bord hölls tal för någon lycklig, som tenterat eller tagit examen.
Punschen formligen flödade, ty Ivan Bratt var vid det laget en pys på 10,
11 år och drömde väl knappast än hur ödesdigert han en gång skulle
ingripa i Uppsalalivet, ty han hade nätt och jämnt börjat skolan i
Jönköping. En polsk riskdag kan icke ha varit livligare och mera
öronbedövande, men här slogs man inte. Man hällde på sin höjd punsch på
varandra, men icke av vrede utan av vänskap och embarras de richesse.

Inne i matsalen var det något tystare, och där superade lag efter lag av
lyckliga ungdomar. På varje bord stodo två brännvinskaraffer, en med
renat och en med Falu och alldeles gratis. Man hade ännu inte lärt sig att
ta betalt för brännvin. En förordning i den vägen skulle ha förorsakat
revolution med upplopp, kravaller och schavotter. Här gällde frågan
endast: vilken sort? och svaret blev: bägge sorterna. Och när den ung-
EN KAMRATINTRIG

domliga hungern stillats, återgick man till släckandet av den ungdomliga
törsten inne i kaféet, och vanligen hade man begärt tillståndsbevis att få
överskrida den ordinarie stängningstiden, vilken sällan nekades av det
underliga men hyggliga originalet Raab, om vilken de mest fantastiska
lögnhistorier och sannsagor voro i omlopp. Förr eller senare skulle man
tvingas att göra hans personliga bekantskap, om man var av det rätta
studentlynnet. Man darrade kanske litet i knävecken före den första
audiensen hos den mäktige polismästaren, men snart blev man immun och
gladde sig åt hans ironiska artighet, vilken man snart lärde sig bemästra
med mer eller mindre diplomatisk satir, vilken också uppskattades av
honom, om man icke var mer än normalt pojkaktigt ogenerad.

Det var oftast under examensperioderna man fick anledning att skaffa
sig företräde hos honom, ty på hemvägen från hipporna arrangerades
vanligen polisgruff. Det behövdes ofta bara så litet som att dansa
ringdans omkring en poliskonstapel för att inmanas i poliskammaren. Och
det var nog ingen sinekur att vara poliskonstapel i Uppsala på den tiden,
utom det, att det krävdes mer än mänskliga egenskaper för att med
jämnmod ta emot alla pikar och stickord från unga, glada, övermodiga
studenter. Bara det, att med tålamod nödgas åse en tyst och korrekt
gåsmarsch runt torget, en marsch som kunde vara i timmar, krävde sin man.
Och kunde man vid ett gruff, då torget var smäckfullt av hurrande,
skrikande, skrattande, visslande studenter, tvinga fram herr baron och
polismästaren på finktrappan med upprorslagen i hand, hade man nått ett
viktigt mål i livet.

Det påstods, att teologerna söpo värst, och jag är böjd att tro det, men
man såg icke så mycket till dem, åtminstone icke på Gästis. De höllo till
på Hörnan och andra mera obskyra ställen eller arrangerade
privatorkidéer, där de kunde få styra och ställa efter behag och utan kritik av de
andra fakulteterna. Ty det gällde att skaffa sig glada minnen att leva på,
när man hamnat som komminister eller adjunkt i en urskog fjärran från
ära och redlighet. Humanum est.

MEN KAMRATINTRIG

Dulce est desipere in loco, säger Horatius. Det är trevligt att galnas,
där det passar sig, översätter jag.

Som klubbmästare i Östgöta nation kom jag tillsammans med mycket
folk, även teologer. En sådan hade tagit teologicofilen och skulle ha hippa
på Gästis. Jag var bland de inbjudna.

Men det ville inte bli riktigt sprätt på festen. Vid andra bord skrek
man och domderade våldsamt, men vid vårt bord dröjde den uppsluppna
glädjen att infinna sig. Vi försökte med punsch, så gott vi kunde, men det
övervägande antalet av oss var teologer, och de vågade inte släppa sig
lösa. Vi gingo in i matsalen och superade, men varken Falu eller renat
hjälpte. Vi återvände till kaféet och beställde ett avgudahus, d. v. s. en
ishink full med punschhalvor, men adverso Baccho. Jag försökte med
toddar åt teologerna, men de ville ej avkasta den klerikala värdigheten.
Jag försökte med ett avgudahus till men utan resultat, och jag började
vantrivas, särskilt som jag fått inbjudningar från flera andra bord att
hjälpa till att nedriva deras avgudahus och sprida ljus bland
hedningarna. Men det hade varit okamratligt att smita, och jag satt kvar tills
värden gav tecken till uppbrott, något alldeles oerhört och upprörande. Men
man måste foga sig även efter det naturvidriga, och vi avtågade.

Ute låg vinternatten råkall med tröstlös dimma. Värden bodde vid
Skolpromenaden och vi vandrade dit. Vi påskyndade stegen, ty jag hade
för avsikt att återvända till Gästis för att återtaga min vällovliga näring
vid något av de bord, som stodo till mitt förfogande.

Dimman var ganska tät och inbjöd till utnyttjande. För att liva upp
den dystra stämningen måste jag företaga något. Vad var naturligare,
än att jag började klättra uppför en lyktstolpe för att släcka den och
lyckades också.

Men när jag väl kommit ned igen, stodo två poliskonstaplar där och
lade beslag på min dyrbara person. Nå - om detta har jag berättat i en
av mina böcker, och om hur jag pliktfälldes till 15 kronor i stället för de

48EN KAMRATINTRIG

vanliga 5, som den tidens markegångstaxa stipulerade, emedan jag enligt
Raabens påstående uppträtt alltför bestämt vid förhöret i
polisvaktkontoret. På grund av orsaker, som jag ej kan förklara, uttogos de 15
kronorna hos min far nere i Småland, vilket gav honom anledning undra, om
jag egentligen gjorde något annat i Uppsala än sysslade med
lyktsläck-ning. Någon examen hade jag inte tagit, och min avsikt att läsa direkt
på licentiaten i latin och grekiska med förbigående av fil. kand. kunde
ju vara god, men vem visste så noga, om jag fullföljde den. Min far
beslöt alltså att resa upp och undersöka förhållandet.

Jag hade verkligen dåligt samvete, och ett sådant är inte den bästa
huvudkudden. Jag var allvarsamt orolig att inte få stanna kvar i stån, ty
livet lekte för mig. Bedårande och skönt! Jag tror, att få studenter ha
varit så glada som jag.

Mitt kotteri hade slädparti, och jag hade gjort i ordning brylån.
Kommen I ihåg det slädpartiet, o, min ungdoms älskade, nu åldrande flickor?

Jag anförtrodde kamraterna mina farhågor.

-	Min far kommer till Uppsala i morgon förmiddag, och det är kanske
sista gången vi ses, ni och jag.

-	Var lugn, vi ska ta hand om gubben.

Gubben! Han var yngre då, än jag är nu!

Alltnog, när jag hälsat min far välkommen på perrongen, och vi
tillsammans stego ut på stationstrappan, stodo ett par hyrslädar där och i
dem mina kamrater. I triumf placerades gubben i den främsta, och det
bar i väg till Taddis, i vars himmelrike en festfrukost var dukad. Min
far var glad, och hans sinne har alltid varit ungdomligt. Nu greps han av
stundens stämning. Det blev fest, det blev sång. Snart var han lika ung
som vi andra och bror med hela laget.

Men min himmel förmörkades av tunga tankar. Snart skulle gubben
vilja se, hur jag hade det på min studiekammare. Och naturligtvis skulle
han kinesa hos mig. Men jag hade icke varit hemma på ett par veckor av
den enkla anledningen, att jag icke betalt hyran och dessutom icke hade

Engström IX :4

49EN KAMRATINTRIG

någon ved. Jag hade icke vågat visa mig där av fruktan för värden, en
poliskonstapel, och städet, en gammal ilsken gumma, som till råga på allt
var troende. Pion tyckte icke om att röja undan spåren efter mina
oskyldiga små fester, där ali den goda matsäcksmaten, korv och sylta och
fårbog, som skulle ha räckt i veckor, slukades av matfriska studenter på en
enda natt. Framför allt tyckte hon icke om ringar efter punschglas på
bordet. Och nu var där lika kallt inne som ute. Vattnet var fruset i
handkannan, och en isklump glodde som ett blint öga ur vattenkaraffen. Jag
smög mig hem ibland om nätterna för att hämta en bok eller en krage.

Å herregud, vad ynglingar få lida!

Men som min kamrat Ernst Konrad kände till mitt trångmål, erbjöd
han gubben sin säng att kinesa i. Ty hos honom var det rymligare än hos
mig. För övrigt kinesade jag själv på hans soffa sedan fjorton dagar, och
för resten skulle det nog inte bli så mycket sömn av. Det skulle nog Ernst
Konrad och de andra sköta om. Pappa skulle resa med det tidiga
morgontåget följande dag, ty han hade icke fått längre permission.

-	Jaha du Albert, nu ska vi väl prata litet för oss själva med varandra!

Nu kom det fruktade ögonblicket.

Men detta förslag möttes med dånande protester i form av indignerade
nejrop och sång och musik, som i det riktiga himmelriket.

-	Nej, aldrig i livet får farbror Lars lämna oss! Det blir inte av!
Ekipager till Grindstugan äro redan beställda, och där ska vi ha brylå!

Och gubben lät sig ryckas med av stämningen. Det blev färd till
Grindstugan, och sångerna ekade över snöfälten. Det blev fest igen med skratt
och glada upptåg. På Gästis var det redan beställt, allt var arrangerat,
och man var övertygad att farbror Lars inte skulle ogilla anordningarna.

-	Men Albert och jag ha så mycket att tala om!

-	Det hinner ni alltid! Natten är lång. Nu ska vi vara glada barn!

"Sjung om studentens lyckliga dag,
låtom oss fröjdas i ungdomens vår!"

50EN KAMRATINTRIG

Vem kapitulerar inte vid den sången, när det är verklig ungdom som

sjunger!

Vi reste till Gästis, åto middag och installerades efteråt i kaféet vid ett
bord, där man hade examenshippa. Ignaz Bærez, ungraren, favoriten på
musikestraden, spelade sina bästa saker, där sjöngs, där skreks, där
hurrades. Och gubben rycktes med---

Det blev nattsexa i ett av smårummen på läktaren. Gubben var med.
Det blev sent.

-	Men hör du Albert, skulle vi inte---?

-	Nej, nej, nej!

"Sjung om studentens!"

"Dåne liksom åskan, bröder!"

"Över fjällarna grå är det natt, hallå!"

Och Ernst Konrad drog sina visor, jag drog mina. Och nedifrån
kaféet brusade festjublet, ekade hurraropen---

-	Ja, Uppsala är en härlig stad, sade pappa, men farlig!

-	Härligt är Uppsala! Men farligt? Nej, nej, nej!

Kamraterna ville hissa gubben, men jag lyckades avstyra det.

-	Men hör du, Albert, skulle vi inte gå nu. Det är sent, och jag måste
resa med första tåget. Och vi ha inte fått tala med varandra.

-	Leve farbror Lars! Ja, vi gå snart, men vi följas åt. Ingen sviker! Vi
gå hem till Ernst Konrad! Men först måste vi ha ett glas champagne!

Det salades till ett par flaskor Sparkling bland de ekonomiskt
välsitue-rade bland oss. Korkarna smällde, tal höllos för farbror Lars, och det
hurrades, så taket ville lyfta sig.

Arm i arm Drottninggatan nedåt, över bron och torget och hem till
Ernst Konrad, där inom kort soffa, stolar, bord, byrån och sängen voro
upptagna av den stojande skaran.

-	Men hör du Albert, skulle vi inte---

-	Nej, nej, nej! Vi gå inte! Vi skiljas inte förrän på perrongen! ljöd
det.

51EN KAMRATINTRIG

Ernst Konrad, som var nationens teaterföreståndare, började utveckla
sin dramatiska talang, och vi vredo oss av skratt. Var och en drog sitt
strå till stacken. Man knackade varnande och ilsket i våningen över oss.
Man knackade i väggarna på båda sidor, ty huset var ett slags
studentkasern, men de oroade grannarna avväpnades genom inbjudning. De
kommo försonade och iklädda sina nattrockar och deltogo i festen, som
om de varit med från början.

-	Ja, herregud, vad detta är roligt, sade pappa. Men käre Albert, jag
börjar tycka att min expedition har misslyckats.

-	Kallar farbror den expeditionen misslyckad? ropades från alla håll.
Nej, det är den mest lyckade expedition, som företagits sedan Kolumbi
dagar, och han lyckades inte hälften så bra som vi, tack vare farbror Lars.
Mera punsch!!

De nyattacherade festdeltagarna hämtade förstärkning till batteriet,
struparna oljades, och sångerna ljödo.

Det började ljusna. Rullgardinerna blånade. Snart skulle tåget gå.

En av kamraterna började ett avskedstal till gubben, övergick till att
tala om ungdomsglädjen och slutade med ett entusiastiskt leve för
vandalernas konung Genserik, "som på tre dar förstörde 2.000 års kultur
-vad ha vi hunnit med?!"

Och när vi äntligen avtågade, ville Ernst Konrad hålla oss kvar, ty han
hade för avsikt att hålla tal för sig själv, såsom den där välvilligt öppnat
sitt fridfulla hem för de gräsliga horder, som förstört hans nattsömn, och
nu skulle han med ali säkerhet bli uppsagd. Han nedtystades.

Arm i arm tågade vi ned till stationen. Klockan var över fem och tåget
skulle gå. Från plattformen avtackade pappa sina värdar.

-	Jag förstår er - och jag är ju själv likadan. Jag känner mig ung som
ni. Och, käre Albert, vi skulle ju ha talat allvar med varandra, men jag
hoppas, att du förstår själv att---ja, Uppsala är härligt, men farligt!

Tåget blåstes av.

52
-	Ett fyrfaldigt leve för farbror Lars! Leve han, hurra, hurra, hurra,
hurra!

-	Som förstår er intrig, pojkar! Men tack skall ni ha i alla fall. Ja, adjö
med er alla och Albert - ja, du förstår nog!

Tåget satte sig i rörelse, och vi viftade.

-	Adjö, pappa! Adjö farbror Lars!

Och så var han borta. Och han hade ej fått tala med mig vare sig om
lyktor eller studier. Vi hade bara haft roligt.

Ja, jag förstod. Här måste göras slag i saken. Här måste arbetas, men
med vad? Jag stannade över julen i Uppsala, trodde att jag läste och höll
mig kvar en termin till. Men jag fann, att situationen blev allvarsam och
tillspetsade sig. Den gamla kärleken till min färglåda vaknade och blev
stark, och till slut gav jag mig godvilligt.

Men just nu när jag i den tidiga höstmorgonen sitter och skriver detta,
råkar jag kasta en blick på mina gamla latinska och grekiska lexika i
bokhyllan. Om ryggar kunna se förebrående ut, så göra deras det.

En sviken kärlek! Det värker litet i hjärtat, och jag känner som en
klump i halsen.

Men dagen bryter in, och om en kort stund är jag mitt ute i det
verkliga, det jäktande livet, jagad och jagande.

<tab><tab><tab><tab><tab><tab>(1922)
</chapter>
<chapter name="Moster Margret">
<img></img>
<h2>Moster Margret</h2>

- Mamma, när får vi resa och hälsa på moster Margret? Tror mamma
att hennes bigarråer är mogna än?

-	Nej, min lille gosse, det dröjer nog många, många dar, innan vi får
resa.

-	Men våra körsbär är ju nästan mogna.

-	Kallar du dem mogna! De är ju inte större än ärter och alldeles
gröna. Låt bli att röra körsbärskarten, hör du det!

54
MOSTER MARGRET

-	Men hennes bigarråer mognar ju mycket tidigare än våra körsbär.
Varför det, mamma?

-	Därför att det är mycket varmare och vackrare och tidigare i Tjust
än här.

-	Men i sommar är det ju ovanligt varmt, mamma, och kanske hennes
bigarråer har mognat ovanligt tidigt?

-	Seså, gå ut och lek nu, min lille gosse, men låt bli körbärskarten. Du
kan få ont i magen.

-	Inte! Dom har nästan kärnor, åtminstone snart, mamma!

-	Nu låter du bli karten, det kommer vi överens om. Och om du är
riktigt snäll, så kanske det inte dröjer så förskräckligt länge, innan vi
reser till moster Margret. Ut och lek nu! Låt bli karten och jaga inte
Lisa-betta, stackarn!

Lisabetta var en av våra bästa värphönor, som jag brukade springa
efter tills hon utmattad lade sig ned och lät sig bäras och smekas.
Måhända åstadkom den dagliga motionen att hon ständigt höll sig i god
värpform. Hon haltade något, ty hon hade en vinter förfrusit den ena
foten, fick bo i köket i en korg och blev tamare än någon annan fågel jag
träffat. Jag tror att hon sprang bara för att roa mig. Ty hon var åldrig
och klok, under det jag var mycket ung och ovis. Jag hoppas nämligen
att läsaren vill tro att detta inte hänt på mina äldre dar.

Ovan citerade replikväxling upprepades under en följd av år mellan
min mor och mig i början av juli, då blombladen på körsbärsträden
lämnat plats för de gröna karten. Och ännu kan jag knappast se ett
körsbär utan att ägna ett ögonblicks tanke åt moster Margret, som jag älskade.

Vem var nu denna underbara moster Margret?

När jag i dag frambesvärjer det snart 50-åriga minnet, ser jag en liten
grå stuga på en bergklint i det vackra Södra Tjust. Nedanför glittrar en
sjö i solsken - skogklädda höjder blåna - landskapets linjer bölja. Och
doften är lavendel blandad med något av honungskaka. Jag ser stora
röda pioner, tjärblommor och liljekonvaljer och hör surr av insekter -

55MOSTER MARGRET

jag minns en timmerman med de långa spröten, som kommit ned på min
rygg innanför skjortan och kröp omkring där. Jag trodde att jag skulle

dö och tjöt--Och moster Margret stack ned handen efter djuret och

visade att det inte var farligt och sade att det var snällt och lät det krypa
på min arm. Sen dess har jag aldrig varit rädd för timmermän.

Men det viktigaste av allt var två stora träd som rodnade av de
härligaste bigarråer. Jag minns ett brunt stenfat fullt av dem på en
förstu-bro och hör en befallning att spotta ut kärnorna. Och jag fick kornkaffe
med sirap i och fick doppa rågskorpor som smakade anis. Gudamat, som
jag ej fick hemma.

Detta var environgerna. Men moster Margret själv?

En liten, liten gumma, icke stort längre än jag själv. Ryggen var krokig
som en sprättbåge. Hennes ansikte var mycket rynkigt och hon hade inga
tänder, men ett par av de vänligaste, godaste, varmaste, ljuvligaste ögon
som liknade mörkblå stjärnor. Det märkvärdigaste var hennes hår. Man
såg just icke mycket av det, ty det mesta doldes av en rynkad huva. Men
en morgon såg jag henne utan huvan. Håret var av brunt ullgarn. Jag
frågade henne: - Varför har moster Margret ullgarnshår?

-	Därför att Gud har tagit bort mitt riktiga hår.

-	Har moster Margret varit stygg, när moster Margret var liten?

-	Ja, mycket stygg, lille Albert!

-	Fick Moster Margret dask i svansen då?

-	Jaha, min lille vän, det fick jag och det riktigt ändå, fast inte på det
sättet du tror. Men nu skall du gå ut i trädgården. Akta dig bara för
bina! Gå stilla förbi kupan.

-	Har moster Margret flintskalle?

-	Ja, det har jag, men gå ut och lek nu!

-	Kan jag få se på flintskallen? Jag trodde det bara var farbröder som
har flintskalle.

-	Gå ut nu, min lille vän!

56MOSTER MARGRET

Jag gick ut och undrade storligen över allt det nya jag fick uppleva
hos moster Margret. Men nog kunde hon ha visat mig sin flintskalle, då
hon visat mig så mycket andra märkvärdiga saker! Hon hade en konstig
bukig byrå med gyllene beslag och på den stodo små leksaker av porslin.
Det var gubbar som grinade så hemskt att man kunnat bli rädd, om de
varit större. Och kaffekoppar och fat med de underligaste figurer på.
Och i byrålådorna hade hon band och rosetter och dukar som luktade
rosor och lavendel. Och askar av porslin med de vackraste blommor och
fåglar och fjärilar på.

Det var som om byrån skulle ha varit full av sagor.

När hon visade det, varför kunde jag inte då få se något så enkelt som
en flintskalle?

Ja, livet var fullt av gåtor, men jag fick nästan dagligen löfte att få
deras lösning bara jag ville vänta tills jag blev gammal. Nu börjar jag
bli gammal, och inte förstår jag mera för det---Inte har någon
berättat något som förklarar något? Ånej!! Det akta de sig för, de som ha
reda på saker och ting!

Jag förstod inte då, att moster Margret måste ha varit mycket fattig.
Hennes stuga var ovanligt liten och bestod av bara ett rum och kök. Jag
kommer ihåg att golvet var mycket knaggligt och fullt av kvistar som
man fick akta sig för. I ett hörn stod en underlig möbel, en pall vars sits
var urholkad. Det var en vällingbänk - de lärde få reda ut saken, ty jag
bar inte tid. Det finns i alla händelser ett begrepp bänkvälling. I ett annat
tickade en moraklocka allvarligare än någon jag senare hört klaga över
sekundernas flyktighet. Och minst tre gånger om dagen fylldes köket och
kammaren av den obeskrivligt suggererande doften av kornkaffe. Men
över det hela, över rummen och gården och det vackra landskapet låg
något oförklarligt som sitter kvar i min hjärna som en juvel bland
barndomsminnen, dunkla visserligen, men när det enda störande är en
timmerman som krupit ned på min rygg, får jag inte klaga.

Moster Margret dog - jag minns inte när, men jag måste ha varit

57mycket ung och hon var mycket gammal. Jag fick andra bigarråträd att
skatta och bättre drycker än kornkaffe med rågskorpor.

Men när jag blev äldre fick jag reda på att moster Margret var en
avlägsen släkting till vår familj. Hon hade fötts på solsidan i en herrgård
någonstans nere i Småland och hennes namn finnes i Anreps ättartavlor.
Hon var vacker och glad - och i skogarna därnere påstås kärleken växa
kraftigare och rödare än under palmer. Vad vet jag?
<img></img>
En gammal dam av vår släkt berättade så mycket hon visste om moster
Margrets historia. Hon var kär i en barndomsvän, en galen pojke som
måste ge sig till sjöss, en stor, vacker, vild krabat, som gjort något sattyg
MOSTER MARGRET

och körts hemifrån. Han kom tillbaka som sjökapten ännu större,
vackrare och vildare och de båda träffades. Det blev skandal. Hennes mor
hade gömt alla hennes skor en vinterdag, då hon var bjuden på bal hos
kaptenens far, ty föräldrarna voro övertygade om att hon skulle försöka
ta sig dit trots förbudet. Det blev natt och alla hade gått till sängs. Utan
skor kunde ju Margret icke gå dit en gnistrande kall vinternatt. Men
när föräldrar och jungfrur somnat öppnade hon sitt vindskammarfönster,
firade sig ned i snön och sprang i strumplästen en halvmil genom skog
och över nyfrusen sjö i baldräkt till den älskade.

Ni må icke tro att hon fick lunginflammation - ånej! Men hon fick
en liten flicka i stället. Och båda fäderna förbannade sina barn.
Sjökaptenen och Margret reste och försvunno för åtskilliga år, kommo hem igen
och bodde på åtskilliga platser i Sverige, reste åter - och så småningom
hamnade Margret på ett litet torp i Tjust, som köpts för det sista av
mannens pengar. Han bodde hos henne ibland, tog plats som styrman
eller matros, då han händelsevis inte var kapten. Och en vacker dag
drunknade han någonstans på andra sidan jordklotet.

Men vad blev det av deras flicka?

Vänta litet, skall ni få höra.

Vad världen ändå är liten!

Jag äger två av moster Margrets vackra kinesiska koppar - underverk av
konstskicklighet och konst. En dag för åtminstone 25 år sedan fick jag
besök av en mycket gammal skeppare, en sådan där förnämlig
djupvat-tensdito som gått jorden runt många gånger och verkligen kunde
representera vårt svenska sjömanskap gentlemanlikely. Han företog sig genast
att gå igenom mina etnografika, bland vilka kopparna stodo.

Hans ögon började lysa.

-	Var har du fått tag i de här?

-	Arv efter en gammal släkting.

59MOSTER MARGRET

-	Vet du att de är dyrbarheter?

-	Var lugn, farbror!

-	Jag har två likadana, som jag har ärvt efter min far. Det skall ha
funnits ett dussin av dem från början. Några äro sönderslagna - en finns
på Nationalmuseum - hör du, vad hette din släkting?

Jag nämnde moster Margrets namn.

-	Gosse - Herre Gud, vad jorden är liten! Hennes man var kamrat
med min far. Han var den galnaste och djärvaste och bästa sjöman som
stått på en kofferdist. Men han var som sagt tokig. Far min har berättat
om 'en---

-	Han drunknade -

-	Nej, han blev skjuten i San Francisco, då han skulle ta en kines i
försvar, som blev anfallen orättvist. Frisco var bara en bondby då - jo han
drunknade, för dom kasta' liket i sjön. Det var väl på 40-talet nån gång.
Eller kanske tidigare eller kanske senare. Men var de verkligen gifta?
Hon har emellertid en dotter som lär leva än och vara närmare 100 år
- eller 90 - eller 80 - eller 70, ute i Norrköpingsskärgården och som bara
läser adelskalendern och Söderköpingsposten. För fadern var ju adelsman
också. Den skulle du ta reda på - gumman, menar jag! Men nu skall du
följa med ombord och ta en grogg - för detta är intressant! Tänk vad
världen är småväxt. Jag skulle vilja blåsa upp den ett slag.

Vi gingo ombord. Å herre gud vad det är vackert att vara ombord
på en vacker båt, där allt är blankt och nyskrubbat och ändarna hänger
på nagelbänkarna som ett ornament! Allt väl beslaget och ordning i alla
hörn! Det är som en aning om himmelriket, där väl allt måste vara i
ordning, för slarv skulle störa den eviga sällheten - åtminstone för en
gammal sjöman. Men också för mig, som verkligen fått nos för detta slags
behag.

-	Jo, min gosse, det är historier för dej, allt som min far berättade om
Kruse - (vi kan kalla honom Kruse). Han var ohyggligt stark och vig
och söp ohyggligt också. Men det var som om spriten inte skulle kunna

6oMOSTER MARGRET

få bukt på hans kropp — han var för frisk. Och vacker var han. Alla
flickor blev galna i honom ögonblickligen.

Men han brydde sig inte så mycket om flickor - nej då! Men han hade
ett sjuhelsickes humör och det spelade ingen roll om han var kapten eller
jungman på en skuta - var det någon som var knölig så slog han till med

61MOSTER MARGRET

ens. Det duger om man är kapten, men inte om man är jungman. Min
far tyckte om honom; för han var alltid rättvis om han också var litet
häftig. Far min påstod att han var så stor och grann och vig och stark
så att en sådan aldrig har uppträtt på en cirkus, sa han.

Han var borta så långa tider, att frun - om de nu var gifta - hade det
väl svårt. Men far min var med honom hem en gång - de hade en liten
gård nånstans i någon skärgård och det kom folk som skulle göra
utmätning hos honom. Det var en fjärdingsman och en nämndeman och några
andra. Allright - dom kom in till en och sa att de ville göra utmätning.

-	Jag kom hem igår och har pengar, svarade han.

-	Visa det, då, sa fjärdingsman.

Och Kruse gjorde helt hastigt en frivolt framför dem på golvet. Det
blev fart på utmätningsmännen. De gjorde helt om och sprang, för han
såg hemsk ut. Men inte vill jag påstå, sa far min, att han skötte sina
affärer. Men han var sådan, att antingen måste folk tycka om en eller
vara rädd för en. Det finns en del som är så inrättade. Och när flickor
fick syn på'n, så stog de och hickade och darrade. Fast han brydde sig
nog inte stort om dom. Han var kär i den här moster Margret, som du

62MOSTER MARGRET

kallar henne. Ja, det finns ju så beskaffade karar också, fast de är
sällsynta. Vi bägge som är karar förstår det där.

Men den bästa historien som far min berättade om Kruse, den måste
jag dra för dej, Albert! Han seglade matros på en brigg som gick till
Galveston i Texas - du har inte varit åt dom krokarna och nu är ju
Gal-veston en stor och viktig stad. Men på den tiden var den bara som
Sandhamn eller något sån't. Där var en sandbank och ett floddelta med allt
som kunde göra det svårt för en seglare där. De skulle väl hämta
bom-ullsfrökakor eller kanske de redan hade börjat med petroleum.
Emellertid hade skutan kastat kroken innanför banken och där skulle den ligga
för gott nog så länge. En dag skulle besättningen - den som inte hade
vakt - ut och roa sig. De var mest rospiggar och gotlänningar. De tog en
skeppsbåt och rodde inåt för att fiska och fixade ihop en massa metgrejor
och fick just ingenting. Men på en ö i deltat träffade de en massa negrer
och började på med byteshandel. De fick någon förskräcklig sprit och
blev fulla förstås. Där blev dans och supning och slagsmål och allt
trevligt, men till slut blev negrerna för svåra och för många, så de tyckte det
var mest praktiskt att ge sig ombord igen. Men rätt som det var
upptäckte de, att Kruse inte var med i båten. Han hade väl ramlat över bord,
trodde de. Men en sån oppåtvänd karl klarar sig i alla förhållanden,
menade de, så vi ror väl ombord. Han reder sig alltid.

Men när de kommit ombord, frågade kapten: - Var har ni Kruse?

De tittade på varandra och kunde inte svara.

- Nu går ni och lägger er, fyllbultar, sa kapten, men i morron bittida,
när ni har nyktrat till, ror ni ut igen och tar reda på kamraten!

De gick och la sig, men tidigt på morron vaknade styrman av dåligt
samvete och lät sätta båten i sjön. De rodde inåt land. På en sandbank
fick de se några underliga långväxta gökar som gav sig i sjön när båten
kom till stranden. Det var alligatorer, tjockt med alligatorer. Men en
alli-gator låg kvar - de trodde att det var någon död dito. De gick i land
och då var det ingen alligator utan Kruse som hela natten legat och so-

63MOSTER MARGRET

vit mitt ibland alligatorerna. De väckte honom och han bara frågade vad
klockan var. För han var alltid noga med vakterna, ombord. Sjöman vai
han för den delen! Och adelsman var han också. Men han hade ett
förskräckligt humör.

Nu i år kom jag ut i Östergötlands skärgård, delvis med syfte att
uppsöka moster Margrets dotter. Men hon fanns inte där. Hon hade flyttat
norröver till några släktingar, sades det. Men inte hade hon släkt här
uppåt krokarna. Det lät konstigt.

Men i juli detta år - nådens år 1923, reste jag med en motorbåt för
att utanför Dalarö träffa en gammal kamrat. På en fjärd mötte vi ett
egendomligt liktåg. En sköteka med motor i aktern töffade i sakta och
högtidlig takt. Den var lastad med folk, män och kvinnor. Männen voro
iklädda gamla stormhattar «om voro borstade åt galet håll, och svarta
allvarliga, något korta och ålderdomliga bonjourer. Kvinnorna pryddes
av begravningsschaletter. Skötekan hade på släp en vanlig roddbåt, och
på dess botten stod en svart blomstersirad kista.

En kamrat ombord hos oss ropade an: - Vem är död?

- Madam Kruse från Högarön! svarades.

Madam Kruse?? Kunde det vara moster Margrets dotter? Men
madam? Det betydde ju att hon varit gift med en man, som hette Kruse.

64MOSTER MARGRET

Jag bad min värd: - Sätt full fart på Högarön! och han gjorde det.

Jo, det var moster Margrets dotter som gift sig för ett halvt
århundrade sedan med en fiskare Mattson, som av aktning för hustruns
adelskap bytt om namn. Och inte blott av aktning, utan emedan de andra
gubbarna börjat skoja med honom därför att han giljade till den gamla
flickan som inte kunde något av fiske men bara läste böcker och hette
Kruse.

Jag vet inte var moster Margrets dotter ligger begraven. Men två
människoöden ha fläktat förbi min tinning. Har jag burit mig illa åt på något
sätt? Jag vet inte. Men var och en får klara sig själv här i denna hårda
och obevekliga tillvaro. Det är inte livat att leva egentligen.

Allt tydligare ser jag för mig moster Margrets bild och goda ögon.
Jag tycker mig även se dotterns något robustare typ och faderns kropp
av stål och vildhet.

(1923)

Engström IX 55

65Efraim

-	Nä si på Engström!

-	Nä si på Efraim! Det var kärt möte. Har Efraim ätit frukost?

-	Dä kan ja säja bå' ja å nej te! Jag fick i mej ett par biffstekar på
Express å plunta har ja mä mej, för den delen, men äta kan en väl allti
så länge en har hälsan.

-	Kom då, så går vi på Freden. Den må Efraim tro de har fiffat opp.
Så skall en krog vara. Jag bjuder, förstås.

Efraim gillade Freden och sin tredje biffstek.

-	Nå hur har ni det där ute? Isen är svår, kan jag förstå.

-	Isen ä svår, dä ä han, men isen ä bra också, för den delen. Söderberg
stötte på ett flak mä åtta kutar på, som han slog, å Fredriks Matts Erik
sköt en gamla å en ståte å slog två kutar i förra veckan. Men bäst ä ju
isen för smugglingen. För nu kan vi hämta våra dunkar på nätterna,
utan att di djävla tullarna lägger sej i't. Pojken min har blitt riktigt
fulllärd nu, ska ja säja Engström. Han låg nåra dar på Österskär hos Algot
å lärde sej så många knep, så en kan grina sej fördärvad när en bara
hör'et. Si Algot ä liksom professor, si, i dä slagets lurendrejeri å har
liksom skola där ute. Han kan rakt vänna syn på vaktmästare å polis å roli
ä han, så en har svårt te hålla sej för skratt. Ja priset har vi ju sänkt lite,
för dä finns för mycke sprit i skärgården. Men bara vi hinner få in te
stån dä vi har där ute, så blir dä bättre. Så för den delen vill vi ju ha
isen kvar så länge som möjligt. Å ju mindre sprit vi har nu på vintern,

66EFRAIM

dess mer ä han ju värd, dä förstår Engström. Ja va inne mä 200 dunkar
i förra veckan. Å bara vårt lag i våran skärgård har väl fått in åtminstone
1 500 dunkar te stån. Så dä går ju, dä gör dä. Å nu ska vi börja höja lite
igen - ja inte för Engström, tycker nån dä? Han får ätter inköpspris.

Jag tryckte rörd Efraims näve. Ty vem skulle kunna leva under det
ohyggliga tryck som spritgrosshandlarna i Stockholm förorsaka? De ha
inget hjärta - bara förvärvsbegär. Och det är hårt att behöva uppmuntra
ocker.

-	Te våren väntar vi fyra stora ångbåtar från Tyskland, fortsatte
Efraim. - Di ska ha mä sej utå alla sorter, så där blir nog liv å rörelse i
skärgården, bara isen går. Har han sett så mycket alfågel som har sträckt
redan?

-	Ja, jag var ute med isbrytarn några dar för inte så länge sedan.

-	De blir nog inte så bra skytte i vår fördenskull. Dä låg som en gröt
åv alfågel å ålkråker i brunnarna utåt havet. Å när di lyfte, var dä som
en solförmörkelse. Å utåt Almagrundet var isen full mä sälkut. Där låg
tran å kött så en kunne ha mutat hela tullen mä di pengarna, för den
delen.

-	Efraim har skrubbat nosen på sig, ser jag. Har det varit auktion eller
något annat kalas på Harön?

Nää gunås, dä klent mä nöjena hemmave. Nää, grosshandlarna var ute
mä bogserbåten ett slag. Vi skulle lämpa dunkarna ifrån Trutkobben te
Simpan, för dä liksom ante oss att tullen hade ett öga te Trutkobben. Å
när isrännan i alla fall var klar, så tyckte grosshandlarn att han lika
gärna kunde resa ut å si över lagret. Han la bogserbåten ve Kohamns
brygga å kom ut te oss över isen å på natten ordnade vi affärderna mä
dunkarna. På morron blev dä storm å dä stog inte länge på förrän dä
blev isfritt mellan Söderharan å Fyrmanskobben. Å då tyckte vi som så,
att vi gärna kunde gå ut å titta ätter om inte Skogsskärsborna hade nån
sprit därutåt, å så gick vi ut mä bogserbåten dit. Di hade haft sprit. Vi
hittade bara derases reservlager - uschla tolv dunkar, som vi tog, för di

67EFRAIM

lura' oss i somras, för den delen. Men hela havet var fullt med ved, dä
var väl någon däckslast som hade gått. Rolit hade vi å var jämt i
hammarn, för grosshandlarn hade fin matsäck mä sej å hundra dricka å kask
blev dä ju förstås. Men ja tyckte att dä var synn på den goa ve'n som låg
i havet å flöt te ingen nytta. Dä var alldeles tjockt mä ved långt inne i
isrännan. Å ja min toker skrek åt grosshandlaren att han skulle ligga still
ett slag, så fick vi lämpa lite ved ombord. - "Ge fan i ve'n, när vi har
bättre bränsle inombords", sa han. Nå, vi gick ju sakta ändå, för den
delen, å ja min dåre skulle luta mej över relingen, fast dä ä högt, för å
fiska opp ett ve'trä. Ja i plurret mä en levande utsjungning!

-	Man överbord, skrek pojken min.

-	Ja rädda den jäven, för han har mina stövlar på sej, skrek Söderbom,
för han var mä å stog just te rors.

-	Nä, dra inte opp'en förrän ja har fortograferat honom, skrek
grosshandlarn å sprang ner unner däck för å få tag i
fortograferingsappara-ten. Stopp å back ble dä i maskin, förstås, men dä var jäven va dä dröjde
innan grosshandlarn hitta apparaten. Å där lå ja å trampade vatten å
to den ena kallsupen ätter den andra, tess ja vart fortograferad. Nåra
simta kunne ja inte ta iblann ali ve'n - å simma kan ja inte för räxten,
men ja feck armarna om nåra trän å di höll mej oppe, nätt ä jämt. Å så
kom grosshandlarn å knäppte å mej, där ja låg å sen kasta di te mej en
ända å fick opp mej. Men då var ja mäst stelfrusen. Inte ett ord kunne
ja säja å inte röra en fena, så ja kunne varken slå grosshandlarn på
käften eller skälla ut'en.

-	Ta ner kärn i kajutan, sa han å klä å'n å svep mina filtar om 'en å
häll i'n kaffekask, men dä ska vara mäst sprit i kasken, sa han. Å ja fick
mej en två tre stycken dragnaglar så ja domnade åv ifrån alltihop. Inte
så mycke som snuva fick ja. Men näsan hade ja väl skrubbat emot ve'n,
när ja dråsade i, för ja var nerblogad över hela fjäset när ja vaknade.

Å när ja vaknade så stog grosshandlarn ijämte kojen å flatgren å sa:
- Efraim, sa han, han får inte va förbannad på mej för ja fortografera'n,

68EFRAIM

sa han, men någe rolit får en väl ha i vårat svåra och av faror uppfyllda
yrke, sa han. Å nu ska han få en stor förstoring inom glas å ram av denna
härå händelsen, sa han. Å två liter Åvidö ska följa mä på köpet, sa han,
när jag skickar ut tavlan, sa han, så han kan skåla mä sej själv för
hanses underbara räddning ur dödens käftar, sa han.

Å inte kunne ja bli förbannad på en sådan kar, inte.

Men nu ska han ha tack, Engström, för ali fägning. Ä lita på mej,
Engström, när han behöver nå't, för den delen!

(1923)

69Kattungen

Tänk dig noga för, innan du handlar!

Jag var mycket ung, då jag lärde mig inse, att man icke bör handla utan
föregående överläggning. Jag var ung student och informator i en
herrgård långt inne i Småland. Naturligtvis förlovade jag mig genast vid
min ditkomst, ty i närheten fanns ett pensionat, innehållande några
"höhere Töchter". Jag tog den stiligaste, ty hon hade läst J. P. Jacobsen och
Herman Bangs "Stille Existenser" och "Ved Vejen". Vi träffades
darrande vid en grind, vilken ännu står för mitt minne som paradisets port med
ljuva farligheter på båda sidor.

Men i min herrgård, där jag brottades med en fruktansvärd elevs
motvilja för studier, bodde om somrarna en gammal rysk general av svensk
härstamning. Han var släkt med herrgårdens ägare och plägade
tillbringa några veckor om året i denna idyll. Han var ingen vanlig överste
med generals avsked, ty han hade byggt några av Rysslands då
modernaste fästningar. Han var en verklig excellens, en intressant och
förnämlig, vänlig gubbe, som jag fick följa på hans morgonpromenader. Han
berättade märkvärdiga ting från Ryssland och sin ungdom där. Om krig
med turkar och gatlopp. Soldaterna, som skulle bestraffas, måste springa
barfota på en rundel av kiselsten, som var blandad med buteljskärvor och
mellan två led kosacker som slogo dem på de blottade ryggarna med
knutpiskor. Alltså mycket bättre och mänskligare behandling än nutidens
bolsjevikers men ändå nog så obehaglig. Generalen var väl mellan sjuttio
och åttio år gammal.

70
KATTUNGEN

Varje sommar, då han annonserade sin ankomst, infann sig som gäst
en gammal fröken av samma åldersklass. Hon hade i sin ungdom varit
kär i generalen, då han antagligen var en ung och glad underlöjtnant.
Men som bekant dör aldrig kärleken hos kvinnan. Medan den gamla
damen åldrades, växte och svällde hennes kärlek samtidigt med hennes
kropp. Hon var, då jag träffade henne, den fetaste gamla fröken jag sett.
Väldig och oformlig. När hon satte sig, knakade hela det gamla huset.
Hon tillbragte tiden mellan måltiderna i en Carl-Johanssoffa, avsedd för
tre, men ingen mer än hon fick plats. Där satt hon och smekte oavlåtligt
en kattunge, som var familjens älskling. Men medan hon smekte den,
brunno hennes ögon mot den gamle generalen och den ljuvhet hon
inlade i strykningarna över kattungens rygg var ägnad åt hennes ungdoms
älskade.

Det var mycket noga med mattiderna på den gamla herrgården
-alldeles som sig bör. Jag hade haft ett rendez-vous med min hemligt
älskade och fann plötsligt vid en blick på min silverrova, att jag försuttit
en hel del tid. Efter ett hastigt avsked började jag springa, så som endast
en smålandspojke kan springa. Ty jag ville icke möta min principals,
den gamle majorens kritiska blickar, om jag skulle komma för sent till
smörgåsbordet. Jag fann att jag måste springa rakt fram i terrängen för
att hinna fram. På det viset skulle jag till och med komma hem i mycket
god tid. Ty den riktiga vägen gick i många och krångliga och tidsödande
bukter. Nittonhundratalets maratonlöpare äro regnsniglar emot mig, då
jag var ung.

Jag kom till tjärnen, där vi brukade fånga kräftor och följde
sandstranden, där jag var van att bada. Men plötsligt måste jag dyka ned
bakom en buske, ty jag såg en syn - en syn, vid alla gudar, vars like jag
varken förr eller senare sett.

Den gamla fröken badade. Eller rättare: Hon hade badat och stod nu
i svällande, översvallande majestät och torkade sig med en handduk av
mycket minimal dimension. Hon var åtminstone tre alnar lång och hen-

71KATTUNGEN

nes bredd närmade sig samma mått. Jag vågar inte tänka mig
kubikinnehållet.

Min första tanke var: Min klocka går för fort! Alltså har jag tid att
rita av henne, ty det var hon som varje middag först angrep
smörgåsbordet.

Jag kröp ljudlöst närmare, drog min skissbok, som alltid följde mig,
ur fickan och ritade av henne.

Det var några minuters arbete. Det behövdes ingen fantasi. Hon var
tillräckligt fantastiskt formerad. Något år senare såg jag Fröken Minna,
världens fetaste dam, på en marknad i Inga torp i Småland. Hon verkade
som ett ovanligt undernärt Wienbarn i jämförelse med detta monstrum.

Jag hade svårt att skilja mig från modellen, men min medfödda
blyghet tvang mig att slita mig från synen. Jag kunde ju vänta vad som helst

av denna fröken och rodnade vid tankarna---Jag sprang och kom

hem. Min klocka, min läsbarnsklocka, hade gått för fort.

72KATTUNGEN

Jag vet icke, vilken djävul, som ingav mig idén att visa teckningen för
den gamle majoren, min principal. Men jag gjorde det. Han tillkallade
genast generalen och de båda gamla herrarna skrattade så fruktansvärt,
att hela huset skakade.

-	Men för Guds skull, visa inte teckningen för fröken! sade jag,
tiggde jag.

-	Jo, det är just vad vi skall göra. Kandidaten behöver inte vara rädd.
Men se opp, så hon inte sätter sig på kandidaten! Då svarar vi inte för
följderna.

Jag var världens olyckligaste informator, då vi inom kort samlades i
salongen för att så småningom intåga i matsalen. Gamla fröken stod
framför Carl-Johanssoffan och höll i sin väldiga famn den älskade
kattungen.

-	Jaha mitt herrskap, nu går vi in och tar en enkel smörgås! sade
majoren.

Fröken lade katten ifrån sig på soffan.

-	Men först måste jag visa det sista porträttet av fröken. Törs jag
säga att det är likt - eller är det smickrat? Originellt är det i alla fall, ty
det är taget bakifrån. Var så god min nådiga!

Och han lämnade teckningen åt originalet.

Fröken fiskade upp sin binokel någonstans ur sin mäktiga barm,
betraktade, och satte sig i soffan - på kattungen.

Få varelser ha dött så smärtfritt och blixtsnabbt som det djuret. Det
hade kunnat bli en prydnad i en frimärkssamling. Fröken försökte svimma.

-	Katten, katten! ropade vi alla. Men hon hörde icke.

I soffan låg en död katt och en död kärlek. Jag gick inte in till
middagen utan smög mig upp på mitt rum och svepte in mitt huvud i
sängtäcket för att slippa höra de båda gubbarnas, majorens och generalens,
outsläckliga skratt.

Ha ha ha ha ha!

Jag hade fått en läxa för livet.	(1923)

73Mandus

De börja dö ut, de gamla skärgårdsgubbarna, som stått modell för mig
sedan trettio år tillbaka. De flesta av mina berättelser har jag dem att
tacka för, och de sutto gärna för mig då jag tog fram skissboken, men
de ville helst ha en kask i perspektiv.

Det nya släktet intresserar mig inte så mycket. Dessa sportmössklädda,
cigarrettrökande figurer, vilkas baksmällor töffa mellan kobbarna, äro
av vekare art än fäderna. De ha glömt seglingens ädla konst, som kräver
mod och beslutsamhet, och de äro lata, ty de ha fått uppleva kristider,
då de hade det bäst av allt folket. De lärde sig att ockra på andras
elände och likgiltigt se medmänniskor lida nöd utan att sänka fiskpriset. Och
nu ha de lärt sig smuggla till den grad, att de hålla på att glömma
konsten att fiska, ty smugglingen är mera inbringande. Visserligen klunkar en
spritdunklast som lätta sommarvågor mot en klinkbyggd båt, men jag
undrar verkligen om de ha sinne för den musiken. Det hade fäderna.

- Titta, Engström, sade gubben Vågman en morgon, då vi seglade ut
för att ta upp skötarna och solen just började visa sig, kommer hon inte
ackurat som en mösskärm uttå rena gullet! Å porlar dä inte så fint emot
bordena, när vi går så här sakta å vi vet att dä blir en vacker dag, för
sjövattnet har sjunkit! Å sjön ä blåare än Lundgrens stugdörr!

Lundgrens stugdörr var en gammal kajutdörr som drivit i land vid
Långvarpet, och så blå färg som den hade finns inte att köpa hos någon
handelsman i hela världen - inte ens hos Becker i Stockholm, som välan
har dä finaste som finns, vad kulörer anbelangar.

75MANDUS

Nu sörjer jag återigen en av mina gamla modeller, ty gubben Mandus
Österberg dog i somras. Kanske var han den fantasirikaste människa jag
träffat. Jag har aldrig hört någon ljuga som han - möjligen en och annan
skald - men knappast! Han skulle ha kunnat skriva äventyrsromaner
-om han kunnat skriva. Det var klent med läsningen, men med
skrivningen var det rent bakomvänt. Han skyllde på gikten, som satt i
fingrarna.

-	Men när ja va h'ung så skrev ja som den värste länsmansskrivare,
sade Mandus. Di kom ner te mäj h'ifrå H'uppsala h'å ville h'att ja skulle
bli skrivlärare för stodentera. Men ja hadde just statt mäj som dräng
hos 'äradsdomare Petterson i Markim, å 'an ville inte släppa mäj för
h'aldri dä! H'annars 'adde ja välan vatt professor nu. Ho, ho! Det sista
var hans sätt att skratta.

Mandus var åttiosex år gammal då han dog och hans sista ord voro:
- Kast loss! Så log han ett trött leende och hakan föll ned. Han hade
icke velat ha någon präst till sig.

-	D'ä h'unnerlit mä di här prästera, förklarade han, som h'inte gör
h'annat h'än läser h'å ber, h'att di tror, h'att faen ska ta dom, så snart
di kommer på sjön. Som när ja skulle segla h'ut h'en präst te
Tärnuddens fyr — ho, ho! Hä ble h'en kuling så 'an spottade h'å fräste — sjön,
vill säja! Prästen vart vit h'i h'ansiktet, för 'an ble sjösjuk h'utå rädsla,
h'å så bynte han på h'å kräks, så de lät som när h'ett par björnar parar
sej. Hå när 'an 'adde fått h'ur sej h'allt, så 'an va så torr h'i skrove som
h'en godtämplare, så sa 'an: H'är e falit, Mandus? frågte 'an. Pastorn
'ar h'aldri stått så säker på prädikstolen, sa ja. Ja, ja litar på Mandus!
sa 'an. H'å ja, ja litar på vår 'ärre! sa ja. Sen dess 'ar ja h'aldri litat på
präster. Ho, ho! Nä, 'ar ja kommit te världen h'utan präst, så får ja välan
ge mej 'ärifrån h'utan präst h'också. Ho, ho!

Det är verkligen skada att jag här icke kan återge Mandus' sätt att
tala. Hans föredrag gick i långsam takt, distinkt och klart och med särskild
markering av bokstaven r. Hans min var alltid ett överlägset leende, sa-

76tiriskt, slugt ända tills han kom med sitt ho, ho - då blevo ögonen två
smala springor, ur vilka humorn och begåvningen lyste. När någon
annan berättade, satt han tydligen och listade ut sin nästa historia för att
bräcka berättaren.

Mandus hade säkert aldrig tvättat sig, men det ha få skärgårdsbor
-han kanske mera sällan än alla andra. Jag gav honom en gång ett par
amerikanska sportskor, grova och utmärkta, ty hans egna voro i trasor
och dessutom genomvåta efter ett sikfiske på isen. Han bytte om
ögonblickligen. Det befanns att han icke använde strumpor. Han sträckte
fram en förfärlig fot under näsan på mig. Jag skall aldrig glömma den.
Jag vill inte säga precis, att jag drömmer om den om nätterna — men det
finns anledning.

- Tror 'an, H'engström, h'att dä finns nån 'ovfröken på slottet h'i
Stock'olm, som 'ar tockna 'är fötter? Jag slår vad mä'n, Hengström,
h'om tio kröner, h'att dä h'inte finns. Si far min h'å mor min gick så
mycke h'i sin tid, så ja föddes mä liktorningar. Somliga föds mä
seger-'uva, men bara h'en mä liktorningar. Ja h'ä de h'enda barn h'i Sverige
som 'ar fötts mä liktorningar. Kyrkoherden h'i Markim skrev te
professorerna i Huppsala, h'å dä kom ner h'ett par dussin h'å titta på dä h'un-

77MANDUS

derliga barnet. H'å far min feck h'en stor gullmadalj, som 'an 'adde på
sej h'i kyrkan h'om söndagarna. Madaljen var h'utå dä största slaget,
som får h'utdelas h'enligt lagboken h'å förordningarna.

-	Nå men var finns medaljen nu? Mandus fick väl ärva den?

-	H'ärva? Visst fick ja h'ärva'n. Men ja tappa'n när jag h'exerte
be-värning. Hä var h'ett slagsmål - ho, ho - H'engström, där skulle 'an 'a
vari mä! Hä var dä största slagsmål som 'ar vari sen Karl Jo'ans tider.
Ja kände h'inte marken mä föttera på minst h'en 'alvtimme, sån trängsel
var 'ä. Men ja klarade mäj mä värmlandskast. H'en slår voit h'ett par
gånger h'i luften h'å sätter stövelsinkerna på nosen på två på h'en gång.
D'ä tag dä, H'engström! H'å när slagsmålet var slut så låg där sju döda
kvar, som begravdes på Kronans bekostnad, för di var ju bevärningar.
Men min madalj var borta - fast ja vet nog vem som 'adde 'ittat 'onom
- häller ja misstänker teminstingens. För dä var h'en bevärning, som var
son te h'en fattistugubbe, h'å 'an köffte h'en stor 'ärrgård mä kvarn h'å
såg h'å femtitusen tunnland h'öppen jord h'å skog. Dä klart, h'att 'an
'adde 'ittat madaljen. 'Ar H'engström 'en sup?

-	Ja, det har jag, men vi kan väl vänta till middagen. För vi ska ju
äta på Lillön.

-	Dä ska vi, H'engström, men skorna känns så styva så di be'över
smörjas. Gott läder h'ä dä h'i dom, men di kan spricka---

-	Nääj, Mandus, vi spar på nubben!

-	'An h'ä h'inte snål på skor, H'engström, men 'an h'ä snål på sprit.
Dä 'ar ja h'aldri vari! 'Ar 'an h'inte h'en 'alv h'öl? Nej h'ursäkta,
Hagström, ja bara skojar mä'n! Ja 'ar drucki så mycke h'öl, så ja be'över
h'inte mer. De var h'en tysk, h'en fullriggare, som gick på grund på
Finn-grynnan - ge mäj si - dä va h'år 69 på 'östen. 'An 'adde h'öllast, för
kungen skulle 'a h'en stor bjudning på slottet för nåra h'andra kungar
h'å riksdagsmän h'å kejsare. Där satt tysken h'ett par dar - h'å så kom
där h'en nordli rivare h'å slet h'en h'å grunne h'å 'an gick på lann på
Norrön. Dä var nätt folket bärga sej. Riggen gick h'å skutan låg h'å

78MANDUS

'ackade h'å så bröts 'ön h'åv. Ja simmade h'ut h'å räddade h'åtta man,
för ja simmade värre h'än h'en skäl på den ti'n. Ja tog h'in luft h'å blåste
h'opp mäj, h'å sen fick 'ur många som 'älst 'änga sej på mäj. H'å så
småningom drev h'öllådorna h'i lann h'å vi bärgade. Den 'östen h'å vintern
drack ja väl minst tusen lass h'öl. Men kungen fick skicka h'återbud te
h'allt främmande, för 'an 'adde ju h'inge h'öl. H'å h'året h'äfter började
fransosen krig mä tyskarna för di fick h'inte köpa någe h'öl. Dä 'adde

ja supit h'ur---men ja bjö' ju h'också - fast dä mästa drack ja själv!

Så nog 'ar ja drucki h'öl, H'engström! Ho, ho!

-	Dä fan, va Mandus ljuger bra!

-	Hengström, dä finns h'en tidning som 'eter Sanningsvittnet - h'å 'an
som skriver h'i tidningsblana, skriver välan h'i den mä. Men
Sanningsvittne ska h'inte vara namn på h'ett tidningsbla - h'utan dä ska vara mitt
h'ärliga namn h'å min titlaturerning. Sådan h'är Mandus H'österberg!
Den som h'inte tror dä, 'an blir h'inte sali!

Jag har glömt att berätta att Mandus förde rakt vänsterben. Han hade
i ungdomen ramlat ned från en höskulle en sommarnatt, då man dansade
på logen. Han sökte en flicka som lovat möta honom däruppe. Han
vadade i höet och lockade som en gök och gick fram i mörkret och såg inte
luckan i golvet. Han trall ned mitt bland de dansande, och hans flicka
skrattade åt honom, där han låg och vred sig i smärtor - men den
följande scenen är väl för naturalistisk - alltnog - han piskade trots
benbrottet upp henne och gifte sig med henne året därpå. Jag såg henne för
många år sen. Hon var en gammal rynkig käring, oändligt blid och
hennes ögon hängde formligen fast vid Mandus, där han gick omkring i
stugan och stötte med sitt raka ben. Hon hade fått en läxa och kunde den
utantill. Mandus var en man!

-	Ja 'ar vari h'oförnuftigt stark, sade Mandus. När jag h'exerte, så
drog ja h'opp 'ela regemänte h'i fingerkrok — h'ifrån generalen h'ända
ner te trumslagarpojkarna. Kungen var på slätten h'en gång h'å 'an sa
h'åt general Fejsack, som var den starkaste karen i Sverige h'å Norge h'å

79MANDUS

'ela Europat: "Du ä stark, Fejsack, dä vet ja, men vi 'ar h'en bevärning
h'ifrå Markims socken som h'är din h'överman h'å mästerman", sa 'an.
"Törs du dra mä 'onom?" sa 'an. "Ers majestät", sa 'an, "ja 'ar draget
opp dä första lokemotiv som 'ar gått 'är i Sverige", sa 'an. H'å ja
begynte sputta på långfingren för ja tänkte, h'att nu h'ä dä frågan h'om
Markims 'eder h'å h'ära. H'å så sa kungen: "Kom fram du Mandus h'å
kläm te för Markim!" H'å general Fejsack sputtade på långfingren h'å
sträckte fram 'en, h'å jag drog te. H'å jävlarrime h'åkte h'inte general
Fejsack h'över fyra leder bevärningar h'å stam h'å kom ner på 'uve h'i
h'en kokgrop, h'å sen fick di köra 'onom te lasarätten. H'å kungen sa
-ho, ho - ja den gamle Calle, 'an var bra - 'an sa: — "Mä kraft h'åv min
konungsliga myndighet", sa 'an, "utnämner jag dig, Mandus H'österberg
till riktrotesbefälhavare - h'å tack ska du ha för rästen! H'om vi kungar
finge h'avgöra stridigheterna 'är h'i världen så skulle vi göra't me
fingerkrok, h'å då skulle du Mandus få låna min h'unjeform h'å ta h'ett
lösskägg på dej h'å dra fingerkrok h'i mitt ställe, för h'en sån krok som din
h'ä h'inte smidd h'åv nån sme h'i denna världen", sa 'an. "Tack så
^ödmjukast h'edersmajestät", sa ja. "Men ja blev så torstig, för Fejsack va
bövla stark h'också", sa ja. " 'Är 'ar du femti kröner", sa kungen, "h'å
då kan du bjuda Fejsack mä på h'ett glas, när 'an 'ar vaknat h'ur sitt
svåra svimningsanfall!" sa 'an. H'å ja geck h'å skrapade h'ihop dä som
fanns kvar h'utå Fejsack h'å körde ner 'onom på h'en skottkärra te
mat-hämteriet, h'å där söp vi h'opp mina femti kröner h'å mer te.

En gång blev Mandus rasande på mig. Han var ombord på min
kutter Hellas och vi lågo någonstans i Norrskärgården. Jag hade nyss
skrub-bat däcket - Hellas såg ut som en kronbrud. Kalle Andersson satt och
skurade mina silverknivar med järnfilspån i sittrummet och var helt
upptagen med detta lovliga hantverk. Gubben Mandus stod lutad över
bommen och ljög något. Jag satt i salongen och läste en tidning och slängde
då och då ett ord till Mandus. Det hela var med ett ord söndagsfrid.

80MANDUS

Plötsligt lade Mandus av en snusmullbänk, som med stänk och allt
såg ut som Ålands skärgård på kartan - på det nyskrubbade däcket. Jag
sade: - Mandus - när det är så nära till havet - kan inte Mandus då lika
gärna spotta i havet?

-	Jasså, H'engström, 'ar 'an blivi gross'andlare mä kutter? Jaa, dä ska
finnas såna jur mä! 'Ar 'an blivi fin h'å peti vafalles?

Jag svarade intet utan dök längre in i salongen.

I detsamma kom en gammal dyning, bara en svag välvning, men den
var nog för att låta Hellas göra en liten krängning. Mandus med sitt raka
ben förlorade balansen och gick överbord. Jag såg ingenting och hörde
ingenting på grund av det tillfälliga sjöskvalpet. Men Kalle Andersson,
den underbare xylografen, skrek: - Albert, opp och rädda liv!!!!

Jag rusade upp. Kalle Andersson höll lugnt på med knivputsningen
-järnfilspån på silver - och sade:

-	Mandus har gått överbord!

Kalle skurade fortfarande. Han nickade menande åt styrbordssidan.
Jag lutade mig över relingen. Därnere låg Mandus med endast
flintskallen synlig. Hans gråa hår flöto som en stålkrans i vattenbrynet. Han
trevade utan resultat på Hellas kravellbyggda sida. Jag fick tag i
ryggstycket på hans väst. Just så mycket som jag kunde omfatta med ett
grabbtag följde med upp, ty västen var kanske ett skört arv från hans farfars
farfar. Mandus sjönk ett slag men kom upp igen, och jag fick tag i hans
gamla gubbryggskinn, vilket verkade elastiskt som kautschuk. Jag höjde
honom - den nästan drunknade - tills hans huvud kom över vattenytan
och skrek till Kalle Andersson, som fortfarande putsade mina silverknivar
med järnfilspån: - Nu måste du hjälpa till, Kalle! Jag kan inte få
Mandus högre.

Och Kalle Andersson lade sakta och ordentligt ifrån sig knivarna, fick
tag i öronen på den olycklige och med förenade ansträngningar lyckades
vi dra upp honom på däck. Det var inte mycket liv kvar i honom. Vi
lade honom framstupa och gjorde rörelserna för att få vattnet ur honom.

Engström IX :6

81MANDUS

Det lyckades och rätt som det var återvaknade Mandus till detta livet.
Men han låg fortfarande kvar och avlevererade saltvatten.

-	Nu var Mandus bra nära döden, sade jag. Kalle Andersson hade
redan återtagit sin förra sysselsättning.

Mandus riktade ett par blodsprängda ögonglober mot mig ur ett dött
ansikte och sade: - Ho, ho! medan vattnet rann i strömmar ur hans hals.
Jag måste ta Mandus i famn och skänka honom en kamelhårsväst i stället
för den sköra gamla, som nu nästan saknade ryggstycke efter mitt brutala
räddningsgrepp.

När jag näst sista gången var Mandus gäst - det var sommaren 1922

-	frågade han: - Varför 'ar h'inte H'engström 'Elias kvar?

-	Jag har inte råd. Och dessutom blir det alltid havssegling och diverse
besvärligheter. Tänk själv: jag har ju fyra svenska mil till närmaste hamn
om jag vill söder ut - för jag räknar inte Gamla Grisslehamn, där det
kan vara mycket svårt att gå in, om det behövs i storm.

-	Ja, H'engström, dä va ja h'alltid 'ar sagt, h'att smålandsbönner kan
h'aldri lära sej segla. När h'en h'ä h'ifrån skogen, så duger h'en h'inte på
'avet! Men 'Elias var en båt, så jävlingen var de h'inte en båt! Ja
glömmer h'allri, när H'engström kom h'in te Söderarm mä tre rev h'inne i
storn, h'å focken 'ade blåsi h'ur likena h'å de blåste så jöllen blev full
mä vatten h'utå stänket h'ifrån bogen h'å h'inte h'en droppe kom h'in
h'i sittrumme! Dä var segling dä. Ackurat som en svan kom 'Elias. Ja
låg i lä under Skötkobben h'å ja vinkade men h'i var väl h'opptagna,
H'engström h'å 'ärads'övdingen h'å Bernhard. H'annars kunne ni gärna
'a lagt h'er för gott 'os mej h'å bjutt på h'en fisksup, för ja 'adde sumpen
full mä sik h'å h'aborr. Men den seglingen var välan h'ingenting h'imot
den seglingen ja gjorde mä min storbåt, när jag skulle frakta h'en ko
h'över te sommarbete på 'Arön. H'engström kommer h'iåg min storbåt

-	två sprisegel h'å bred h'å bärig. Men kokräket fick h'inte rum, h'utan ja
måste ta bort h'aktermasten h'å riggade h'opp dä seglet som topp på
förmasten. För dä var fina vädret - dä blåste h'inte mer h'än dä gör h'i h'en

82MANDUS

grötho! H'å där stog kon midskepps millan mej h'å förmasten h'å stog
h'å bölade, för 'o tyckte 'o var h'ute på h'ett jävla h'äventyr. Men rässom
de var, så kom dä h'en kuling som h'ett skott från Nordosten h'å båten
krängde till h'å kon gick h'överbord. Jo dä var fint, tänkte ja - 'är jävlar
får du ta te sjömanstag. Mandus, tänkte ja. H'å så gjorde ja slag h'å kom
ner te kon. Ja försökte segla in henne i båten som h'en seglar h'in
h'ös-karet, ja krängde ner båten så mycke ju kunne men dä gick h'inte. Så la
ja h'opp h'i vinn h'å h'öste läns. Kon sam som h'en h'åda h'å ja 'öll kurs
millan 'orna på faen grå. H'å när ja kom fram, krängde ja ner båten h'å
fick tag i 'orna på faenskapet, men dä blev för stark frestning så di gick

83MANDUS

h'åv bägge två. Men va faen skulle ja göra mä h'ett par 'orn?
Hingen-ting! Så ja gjorde nytt slag h'å kom ner h'å fick tag h'i svansen på 'na
h'å ryckte h'in 'enne h'ombord. Men ja 'adde h'ont h'i vänstra tummen
teminstingens h'e 'el vicka h'ätteråt.

-	Det var bra gjort, Mandus! För den historien ska Mandus få ali min
tobak och mitt snuspaket Ljunglövs. Men är Mandus lika stark än vid
så gamla år?

-	Åja, skulle vi slåss. H'engström, så skulle dä välan bli mer gossel än
blog h'åv 'onom h'efteråt, H'engström! Men 'ur h'ä dä mä 'anses
rygg-matist?

-	Dåligt, Mandus, för jag rör mig så lite. Jag sitter bara och skriver
och ritar gubbar. Tiderna ä såna att man måste arbeta mycket för att
kunna leva. Därför trivs ryggmatisten hos mej så bra.

-	Ja 'ar botat min ryggmatist h'ätter mor mins gamla resäft. II'en tar
fastanes sputt varenda morron h'å stryker dä h'i knäveckena -

-	Fastanes sputt? Vad menas med det?

-	Dummer! Innan h'en 'ar h'ätet h'om morna! Dä h'ä dä h'enda som
hjälper.

Mandus hade redan lagt in en fruktansvärd mullbänk av mitt
Ljunglövs och höll på att stoppa sin sura pipa med min fina engelska tobak.

-	Nu sir vi varandra h'inte mer, H'engström! Ja h'ä dåli! Dä h'ä välan
dön, som kommer.

Jag förnekade detta och reste. Men jag träffade honom ännu en gång.
En s. k. tillfällighet gjorde att jag kom i närheten av hans ö och fick tid
och tillfälle att hälsa på honom. Han låg i fållbänken och log med hela
ansiktet — käften full av snus.

-	Nå, hur har Mandus det? Hur står det till?

-	Förskräcklit! Förskräcklit! Dä så mycke så ja kan 'älsa på 'onom,
H'engström, men h'inte mer 'äller! H'å så 'ar ja fått sån där gubbklåda.
Dä kliar h'över 'ela kroppen. Dä h'ä rent som h'om käringa skulle kalla
på mej!

84MANDUS

-	Å - hon ligger väl lugn i sin grav!

-	Var h'inte säker, H'engström, var h'inte säker! De 'är h'ä som h'ett
bud h'ätter mej. Si 'o kom h'allti, käringa 'ur jäkli ja var mot 'a! Dä var
h'en gång vi 'adde grälat nåra dar h'å ja tänkte: Nä detta ska faen stå
h'ut mä! H'å ja to' storbåten, h'å lassade i h'alla våra fjorton 'öner h'å
tuppen mä, h'å h'en kagge konjak på fyrti liter - 'önsena 'adde ja h'i bur,
men kaggen, 'an var fri, h'å ja segla h'ut te Storskäret mä h'alltihop h'å
låg där h'i min sjöbod h'å lät 'önerna värpa h'å levde på h'äggtoddy i tre
vecker — för 'önerna värpte som faen, H'engström. Men så h'en
lördagskväll såg ja h'ett segel - h'å jävlar va de h'inte käringen som kom h'ut
te mej - h'å klorna på'na var blodiga h'utåv rodd - h'å 'ön sa: Mandus,
ska vi va sams h'igen? Dä ja som 'ar felat. Jävlar h'annamma ble dä
h'inte h'ett bröllop h'åv på Storskäret så flaggstången h'åkte ner h'ifrån
h'ut-kiken h'överst på berget. Ja va flintskalli h'å 'ön var gråhåri, dä lilla som
var kvar på klotet på'na, men dä vill ja säja H'engström, att sånt
bröllop h'är 'älsanü Nu skiljer di sej, h'å står h'i - men såna käringar som
min käring - nä H'engström, såna finns h'inte! H'å nu skickar 'ön bud
h'äfter mej. Ja drömmer om 'a! Jaa, 'ela natta! Så dä h'ordentlit bud
h'äfter Mandus. Jaa, ja menar h'allvarsamt, H'engström, men 'an ska
h'inte si så h'allvarsam h'ut för dä! H'å tack för h'allt rolit vi 'ar 'aft
h'i'op! För h'alla seglingar h'å h'öl h'å kaskar! Tack ska 'an 'a,
H'eng-ström! H'inte för ja h'ä säker h'att vi träffas h'igän, men faen tro't! Si
ja 'ar liksom slängt h'ut h'ett bete 'ärifrån, h'å faen vet h'om dä h'inte
nappar nånstans framdeles. H'ätter döen! Jaja, var h'inte säker,
H'eng-ström! För ja 'ar sjunget h'å juget h'å stått h'i men dä var bara för h'att
di skulle få nå't h'å skratta h'åt h'i skärgårn. Ja 'ar h'inte stulit nå't ifrå
nån människa - h'utom förstås en kappe potater, som ja lät Söderbom
räkna fel på h'i tunna. Men den kappen 'ar 'an fått h'igen litervis! Men
ja ska spöka för den jäveln så 'an går h'i sjön h'ifrån sin h'egen brygga!
Dä ska ja!

Jag hade försonat Mandus och Söderbom, som i fyrtiofem år varit

85osams med varandra på grund av en kappe potatis. De hade icke kunnat
se åt varandra under de tjugu år vi umgåtts, men jag tvang dem att
trycka varandras händer och försonas. Det gick mycket bra. Men
bondhat är outrotligt. De ha träffats, vi ha seglat med varandra ofta och
länge, men potatiskappen lever sitt eget hemska och underminerande liv.
Den kan inte dö. Den skjuter skott som i en lantligt fuktig källare och
skotten växa och bli vita ormar – <i>vendetta</i>. Jag tror att de båda
gubbarnas barn skola minnas striden och fortsätta den, även om de glömt dess
ursprungliga orsak – en kappe potatis.

När jag gick från Mandus steg han upp ur sin lya och följde mig till

86
MANDUS

sin brygga, där hans skötbåt låg. Han gick i bara skjortan och stod och
viftade med sin röda luva så länge jag kunde se honom.

Och nu är han död! Vem blir nästa man? Livet är just nu så fullt av
uppfinningar och förenklingar och glädjeämnen, trots allt, att jag vill
gärna stanna kvar om jag får. Materialismen är död – för en tid
åtminstone. För den moderna fysiken finns just nu bara rörelse, idé. Man har
slutat tro på cellen som elementarorganism, sedan man kommit
underfund med att bara cellkärnan är minst lika komplicerad som en
människa, med lycka och sjukdomar och miljarder elektronförhållanden.
Mandus! Om du visste, att man nu börjar tvivla på allvar på tillvaron
av stoff, av materia! Du, som ansåg Ljunglövs tvåa vara det centrala i
livet! Men du var samtidigt en faun. Jag vet inte var du ligger just nu.
Men ur ditt stoft växa blommor med färger så sköna, att ingen
konstnär kan blanda till dem på sin palett.

(1923)

87
<chapter name="I skälisen">

<h2>I skälisen</h2>

Jag hade kommit överens med gubbarna att gå ut i skälisen på det gamla
sättet – bara isen ville komma. Men under de sista trettio åren har det
egentligen aldrig funnits någon is att räkna med. Ett och annat år låg
den kanske ett par mil utåt havet, tunn och oframkomlig. Men den
gången jag tänker på nu, hade nordosten kommit på allvar och trängt ihop
flaken och gjort isberg av dem. Vi gingo upp på utsiktsberget och tittade
genom våra gamla skeppskikare och konstaterade att om det fanns någon
möjlighet att få skäl, måste vi gå åtskilliga mil ut till havs.

Vi hade bara en isbåt, ett minne från den tiden, då rospiggarna åto
skälspäck tills de glänste av fett över hela ansiktet. Båten stod i ett skjul
och var rätt väl omskött, men där fick den också stå, ty man fick inga
pengar för späck numera, åtminstone mycket litet. Och det var ingen idé
att gå ut i skälisen, när man i alla fall hade sommargäster, som betalade
för stugan mycket mera än man hade kunnat tänka sig från början.
Rospiggarna blevo rika och började försumma fisket och framför allt
skälfisket. Deras grovkalibriga gevär med underbara kolvar rostade på
väggarna och man började glömma konsten att på hundra stegs avstånd
sätta en kula just mitt i förra skottets kulhål.

Men gubbarna, de gamla skäljägarna, hade inte glömt sin konst. De
kunde sköta is. Detta att reda sig i isen under alla förhållanden är något
högt och storartat. Isbåten var också raffinerat byggd och dess köl var
en kurva så styvt avvägd, att den egentligen inte besvärade, ty den rörde
isen bara med några tum. Sex man voro vi – tre på var sida med drag-

88
I SKÄLISEN

remmar över axlarna och beredda till <i>allt</i>. Före oss gick hövdingen,
chefen, den erfarnaste, och skötte om kursen. Och när vi kommo in på
blåis – den sistfrusna, kanske bara nattgamla isen, gällde det att ta försprång
och komma så långt ut som möjligt – och i sista ögonblicket hoppa
ombord för att sedan börja <i>vränga</i> sig fram, bryta sönder den sega isen och
använda båtshakar och åror tills man kom till fastare underlag. Kanske
kunde man gå lugnt någon timme, men utåt havet lågo <i>brunnarna</i>,
öppet vatten av några kvadratmeters yta eller en några meter bred spricka
i isen, som man inte kunde gå omkring, utan måste klara. I dessa
brunnar låg alfågel och ålkråkor som en gröt – det var liv och sång och
kackel – och när de delvis lyfte och delvis döko, stannade vi, och det kunde
hända att någon gubbe tog en åra och slog ihjäl ett par av de
uppdykande. Vi skulle ju inte störa med skott, ty vi kunde ju när som helst
komma in i skälis. Jag måste medge att jag numera inte kan vara med
om sådant. Jag tycker om jakt, men jag är inte vidare pigg på att döda.
Jag tycker att det är roligare att se djuren klara sig för varandra. Jag
saknar begreppet sentimentalitet – jag menar att jag skulle önska ha
något av det slaget. Men jag är övertygad om att det vi mena med rädsla
icke finns i naturen.

Låt mig berätta: En gång hade jag besök av en mycket framstående
naturvetenskapsman. Jag hade fått en idé. Jag ville skära ut — eller
begränsa – en kvadratmeter av min ägande mark. Och jag bad honom
berätta för mig allt det han visste om det liv som rörde sig där. Han var
klok och sade att hans kunskap var för begränsad. Han var egentligen
botanist med en stor läggning åt biologi. Vi lade oss emellertid i gräset
och betraktade marken, sedan vi decimerat vårt studieområde till en
kvadratfot. Vi hade förstoringsglas och lupper med oss. Världskriget är
en barnlek emot det som hände inom denna gräns under några minuter.
Och ändå kunde vi naturligtvis icke uppfatta mer än en <i>oändligt</i> liten del
av det som hände inom denna kvadratfot. Det finns ingen barmhärtighet
i naturen, ingen sentimentalitet. Den ene äter lugnt och fridfullt upp den

89
andre. Och – tänk efter – sådant är också vårt liv. Obevekligt – utan
räddning – utan möjlighet att fly.

Men det var nu inte om sentimentalitet jag skulle berätta utan om
skäljakt.

Vi gingo alltså sju man utåt havet, som låg bundet med is så långt vi
kunde se med kikare. Jag var den yngste i laget. Den äldste var väl
sjuttio år, en mager, senig, smutsig karl med vitt hakskägg, som var ådrat
av snus. Vi hade väl gått en tre timmar, då anföraren ropade halt. Vi
stannade. Isen var inte bra och det fanns egentligen inga brunnar. I alla
händelser skulle vi nog inte få tag på några skälar eller skälkutar, om vi
höllo ihop så här. Därför föreslog han att vi skulle lägga båten och gå
ut i isen två och två. En skulle stanna vid båten. Vore det inte bäst att
Engström stannade kvar?

Hela min själ reagerade. Jag sade nej.

– Ja, sir Engström, dä var egentligen inte meningen. Ja ville bara veta,
om han törs ge sig ut längre. För dä står ett moln oppe över Åland å i dä
molnet kan dä va väder.

– Nå, om det blir väder – inte kan jag klara båten ensam.

– Nä, dä har han rätt i, Engström, ja ville bara liksom pröva hanses
sinne, si – nä, vi sätter opp en åra å så går vi ut två å två å tre – å träffas
innan – ge mej si – klockan fem här ve båten. Karar! I har grejerna mä
er? Men ja går välan mä Engström, som har den fineste byssan.

Det var gubben Österbom, många tjog skälars baneman. Han såg för
resten ut som en skäl. Hans ögon voro svarta i ansiktet och hans läppar
voro svullna med glesa morrhår på. På ena kinden hade han ett ärr, ett
fult ärr. Det hade han fått då han skulle slå en gammal gråskäl. Han
hade slagit fel med sin pikstav, då skälen anföll honom, och ramlat ikull,
och i det psykologiska ögonblicket hade skälen nått honom med ena
framskrävlingen och rivit upp ansiktet så man såg visdomständerna på
honom.

– Jag sprang hem och det blev en halv mils blodspår efter mej, men
I SKÄLISEN

jag sydde ihop'et själv. Skräddare ä ja inte, så dä blev dålit gjort, men dä
läktes - fast ja hade sytt så illa så skägget började växa inåt käften, men
dä klarade doktor Vallenkvist i Västervik åt mej. Han skar opp'et igen
och mikstrade mä'et, så dä ordnade sej.

Framför oss låg havet med smaragdgröna toner i det vita under en
violett himmel. Alla slag av is passerade vi, tallriksis, fyrkantsis, skjutis
och glasrutsis. Stundom mötte vi små isberg, där kälen hade skjutit över
varandra och bildat högar. På dem klevo vi upp och tittade genom
kikaren åt alla håll. Ålandshav bestod av is. Ett svart moln stod fortfarande
kvar över Signildsskär och Ekerön, men en lugn och fridfull sydost skötte
om röken från våra pipor.

-	Men här neråt sydpå, sade gubben Österbom, sir dä ut som om dä
skulle vara en mörka i luften. Där ä väl nån brunn, kan ja tro. Annars
står dä blekor i luften åt alla håll. Vi tar väl sydpå då, därför att isen
ä så bra!

Jag hade haft reda på kursen hittills. Bakom oss försvann
hemlandskusten i dis - men vi hade ju båten att lita oss till och signalåran stod
som ett utropstecken mitt i luften.

Gubben österbom stannade och kiev upp på en ishög.

-	Här sir ja någe svart i kikarn, men ögona börjar på å bli svaga, ja
har sitt för mycke, dä har ja, Engström. Men kliv opp här, han
Engström, å glo i kikarn! Ä dä inte skäl så ä ja inte Österbom!

I nästa ögonblick stod jag däruppe. Långt nere åt sydosten var isen
svart på ett ställe. Jag skruvade och skruvade för att få in kikarn
ordentligt. Det var något svart. Det kunde inte vara någon brunn. Nej, vid Gud,
det rörde sig. - Österbom, skrek jag, här har vi skäl, hundratals, d'ä som
en kobbe som lever och rör sej.

österbom tog kikarn. - Jävlar anamma, Engström, d'ä skäl. Hur
många skott har han te byssa.

-	Tie, österbom, sade jag.

-	Jag har ett, men dä betyder döden, Engström!

91I SKÄLISEN

Nu, Engström, ska vi va förståndia, för här gäller dä kött å tran. Nu
går vi lugnt på dom å går ihop å tesammans, så di tror att d'ä bara en
som kommer. D'ä långt te dom än, å vi kan gå rätt nära innan di
börjar si oss. Sir Engström, di där skälarna ä mitt oppe i kärleken just nu,
å då behöver en inte va skäl för å bli tokstollig. Men di måste ha en stor
brunn i närheten, för annars skulle di inte ligga så säkra. Lä mej si
-Österbom stack pekfingret i käften och höll upp det i luften - ja, han
håller på å dra sej åt nordvästen, vi får krypa söder om dom, annars får
di väder å oss. Å då ä dä förkylt!

Framåtlutade gingo vi söder ut, hållande varandra i händerna. Vi
kröpo, vi gingo - och där iskälen skruvat upp sig ett par meter, sprungo vi
bakom dem. Vi nalkades skälarna. Men det började blåsa från nordost
och vi måste tänka på möjligheten att isen skulle bryta upp. Det
svartnade norr över.

-	Ska vi fortsätta? frågade jag fegt.

-	Visst faen ska vi fortsätta Engström, sir han inte årån i isbåten?

Jag gjorde en rundblick i kikarn. Det är egendomligt hur en åra, en

linje, som bryter harmonien i islugnet, kan synas så långt. - Jo, jag ser
årån!

-	Var lugn då, Engström! Där träffas vi i alla fall. Men hör nu! Nu
börjar dä höras, hör Engström?

Jag lyssnade. Något lät som ett gräl, som en omusikalisk musik, som ett
mummel. Bakom ett iskäl betraktade jag den svarta gröten genom kikarn.
Där fanns väl hundra skalar, men jag såg dem som en grå silhuett, vars
kanter levde och rörde sig. Nu vågade vi icke gå längre. Vi började
krypa, tagande skydd av förskjutningar i isen.

Ju närmare vi kommo och ju mer i lä om skälarna, desto mer växte
deras mummel. Det övergick från mummel till musik, som blev alltmera
musikalisk. Den hörde ihop med luften och isen och våren, som nalkades.
Vi kröpo, Österbom och jag, ända tills vi fått skälarna absolut i lovart.
Då ändrade vi kurs, och på Österboms förslag kröp jag först och han

92I SKÄLISEN

omedelbart i mina spår, för att vi åtminstone skulle verka som en klump
och alltså ofarligare än två, ifall vi blevo upptäckta. Mumlet växte. Vi
kunde snart urskilja särskilda stämmor. Men fortfarande verkade
skälhopen som en gråsvart silhuett, vilkens konturer böljade och bytte karaktär.

Vi kröpo. Sakta och stilla. Österbom viskade: - Nu gäller det snart,
Engström! Han förstår, att di här skälarna bör va lätta å komma på, för
di ä liksom i kärlekens tid. Hur många skott har han?

-	Det har jag sagt! Men jag skjuter vid Gud inte!

-	Då ä han en idiot, Engström. Men kryp, kryp, Engström!

Jag kröp.

Framför mig låg ett väldigt iskäl, gråbrunt i färgen. Vid dess ena kant
stod ett flak, som under någon skruvning av isen vänt sig på sidan och
frusit fast i sin ställning. Jag kröp långsamt och försiktigt närmare. När
jag kom fram, fann jag några andra flak fastfrusna och kröp framåt med
dem som skydd.

Nu mumlade inte skälarna längre. De vrålade, de svuro, de skrattade,
de voro människor. Jag försökte räkna, i det jag försiktigt höjde ögonen
över min skyddande isbarriär. Kanske voro de hundra, kanske
tvåhundra. Väldiga kroppar, som lejon sågo de ut! De slogs med varandra. De
rullade runt, reste sig med huvudena högt, vrålade, väste. De grepo om
varandra med framskrävlingarna, beto och höggo med fruktansvärda
tänder. Och plötsligt blevo de lugna. En stor tystnad härskade på iskälet
under några sekunder. Så började gräl och slagsmål igen. De reste sig
upp utan att begagna framfötterna och vrålade ut sin passion mot den
fjärran horisonten.

Ty nu var honornas tid att föda och hannarnas tid att älska. Mellan
de vuxna skälarna kröpo de små nyfödda omkring med den ännu ej
förtorkade navelsträngen släpande efter sig. Ungarna diade, då de kommo
åt, men deras mödrar hade andra intressen också. Och fäderna slogos,
kämpade med varandra, skuro med framtänderna upp långa röda
strimmor i rivalernas skinn.

93I SKÄLISEN

Jag sade till Österbom: - Nu stanna vi här. Jag tycker det är synd att
störa dem!

Österbom: - Engström ä en idiot! Ursäkta, men ja säjer som dä ä.
Titta på den där ståten! Han har välan minst femton pund späck på sej.
Å ska vi skjuta, så ska vi skjuta nu!

-	Jag skjuter inte! Vänta åtminstone en stund till, Österbom!

Framför oss stod en skiva av is rakt upp ur den hopfrusna kanalen
mellan ett par iskäl. Jag sade: - Österbom, nu passar vi på, när dom vrålar
som värst och bryter av den här. Så delar vi på'n och kryper var och en
framåt med var sin isbit framför oss.

-	Engström ä inte så dum, fast han ä ifrån stån, sade Österbom. Ja, vi
kryper framåt, men när ja ger befallning så skjuter vi bägge två. Skjut
han, Engström, te vänster, så skjuter ja te höger.

-	Ali right, Österbom, men vi ska dröja med skjutningen.

Det är svårt att beräkna avstånd, när man kryper på is med hakan
närapå släpande på isen. Men vi voro väl ungefär trehundra meter från
skälarna, då vi först märkte något slags oro hos dem. En väldig ståte reste
sig upp, överlägset blickande åt höger och vänster. Österbom och jag
lågo som droppar, stilla och fridfulla. Ståten tycktes ge något tecken åt
hela skälsamhället och det blev tyst. De vita ungarna, som ännu inte skulle
kunna simma på ännu en vecka, kröpo till mödrarna och gnällde som
små hundvalpar. De skälpar, som ägnade sig åt kärlek, upphörde med
sina ljuva företag - och plötsligt försvann hälften! En brunn med ett par
hundra kvadratmeters yta fanns bakom en liten barriär av is. Den hade
vi icke sett, därför att vi krupit med våra hakor så lågt.

-	Jäklar, sade Österbom. Nu sir Engström hur dum han har varit.

-	Skrik inte, Österbom! sade jag, viskade jag, andades jag.

-	Nu valsar jag in i högen, sade österbom - å---

Men nu hade skälarna tydligen lukt av oss. Några väldiga hannar
gjorde vol ter och började släpa sig fram till den räddande brunnen.
Honorna vädrade ängsligt på sina vita ungar och sökte få dem med, sökte fånga

94I SKÄLISEN

dem med framföttema och hålla dem fast mot bröstet. Men de voro för
stora. De började redan bli gula.

- Nu får Engström säja va fan han vill, men nu vill jag ha kött, sade
Österbom. Adjö, Engström!

Och Österbom reste sig fruktansvärd och medhavande sin pikstav. Han
började springa fram emot skälarna.

Hela kolonien gjorde helt om för att söka den stora brunnens öppna
vatten, men en stor del av den sökte sig ned i sina blåshål, vilka lågo
närmare. Mitt inne i detta konglomerat av kött och fasa såg jag Österbom,
som svängande sin pikstav i vansinnig längtan att döda något. Koloniens
ledare, den stora ståten, vände sig vrålande ett tag mot Österbom, som
stannade och ställde sig med sitt tillhygge i högsta hugg. Ståten tycktes
överlägga. Och med ett hemskt tjurvrål kastade han sig fram emot
Österbom. Ur hans käft utgick stora flak av fradga, seg och osympatisk -
ungefär som pannkakssmet - och hans vrål var djupare i ton och hemskare
än ett hungrigt lejons. Hans gap var stort och hans fruktansvärda tänder
lyste.

Österbom högg fel. Hans pikstav av ask råkade ståten på halsen,
Österbom halkade på isen och kastade sig åt sidan, men hans ena ben blev
kvar under ståtens kropp. Det var hemskt att se. Men det är underligt
med livet i alla fall! Skälen lämnade honom och började hoppa mot
öpp-nan i isen. När en gråskäl hoppar, tar han inte i med framskrävlingarna
utan reser sig med framkroppen och kastar sig framåt med hjälp av
bakkroppen. Han kan röra sig framåt i kurvor och ha minst tre meters höjd
- och det är icke uteslutet att han i något moment av sin framfart lämnar
isen med hela sin kropp. Ett lejon ser icke så farligt ut som en vred
gråskäl. Och hans vrål under anfallet är fruktansvärdare än något annat
ljud i naturen.

Nå - Österbom reste sig upp och kände på sitt ben och fann det friskt
och skrek: - Skjut, Engström! Men skälen var just i linje med Österbom
och jag vägrade att skjuta. Så småningom kommo de gamla skälarna ned

95I SKÄLISEN

i sina blåshål och brunnar, men den gamle ståten tycktes ha fått en
hjärnskakning. Han hoppade på huvudet ned i fel brunn.

Nu är det så — detta berättas för människor som ej begripa naturens
ordning - att skälarna, när isen kommer, göra hål i den, vilka de hålla
öppna genom att andas värme och ur och i vilka de kunna gå ner och
upp för att äta och vila. Men det kan hända att köld bryter in medan
de sova på isen. Och för var gång de gå upp ur sina hål, kommer alltid
på grund av den fart, som de måste använda för att komma upp och
sova och vila, en mängd vatten med ur brunnen. Detta fryser - och så
småningom se skälbrunnarna ut som små vulkaner på isen. Det fryser
allt mer och mer och hålet får allt mindre radie. Det kan hända, då det
är sol och vackert väder och skälarna ligga och gona sig - att deras
blåshål frysa till och de kunna inte gå ner i djupet för att jaga och äta. Då
kan det hända att de bli gångaresalar - som vi kalla dem i Roslagen. De
förlora begreppen om var och varthän och gå upp i skogarna, ut på
vägar, lukta sig fram till brunnar - och alltid är det någon vänlig rospigg
som slår ihjäl dem.

Jag fortsätter emellertid min berättelse. Den gamle skälhannen
hoppade på huvudet ner i fel brunn. Den hade varit hans egen, men under
inflytande av den vilda och förlamande erotiken hade han glömt att
hålla just den brunnen öppen. Den höjde sig som en liten vulkan över
isen - och dess vesuviussidor hade höjts och blivit solidare för var gång
han dök upp och slängde en kaskad av vatten kring sig. Nu ville han ned
i djupet, ville rädda sig. Han kom ned med huvudet, men hans axlar tog
emot. Och i vild rädsla sökte han köra ner nosen och halsen och hela sin
kropp genom att skaka på sig. Han lyfte underkroppen och stod som en
butelj emot luften, skakande, fasande för något obekant.

En väsande förbannelse ylade fram mellan Österboms snusläppar:
-Stanna, Engström, för de här klarar jag själv!

Jag stannade mittibland de unga, nyfödda, vita skälarna. Jag klappade

96SKÄLISEN

en av dem på huvudet. lian väste litet, men fann i nästa sekund att jag
inte var farlig. Och han såg mig trohjärtat in i ögonen med sina svarta
ögon, i vilkas djup brann en aning av rubin — men brun. Nära honom sov
en annan skälunge. Han tycktes drömma, ungefär som hundvalpar
drömma om lekar. Jag tog honom i handen - i hans ena framskrävling. Han
andades lugnt och märkte först inte att någon höll honom i handen. Han
småsnusade och småsnarkade, men plötsligt märkte han att något höll
honom och i drömmen ryckte han sin skrävling åt sig. Jag höll fast, höll
den. kvar. Yrvaken såg han upp mot mig, väste älskvärt och somnade
igen med min hand fortfarande omfattande hans. Jag har sällan fått ett
så renodlat begrepp om barn, oskuld, som hos den skälungen.

Emellertid hade Österbom, vild av luft och is och hav, rusat fram till
den gamle skälen, som stod på huvudet i sin brunn utan möjlighet att
komma ner. Få människor ha fått se skälar i den situationen. Men för
Österbom var intet oförklarligt eller överhuvudtaget värt att diskutera.
Han rusade fram och började slå på skälen med sin pikstav. Jag sökte
hejda honom. Men han begrep mig ej. Han bara slog, slog, slog på den
stackars gamla skälen, som inte begärde annat än lugn och ett hål,
genom vilket han skulle kunna dyka in i sina gamla jaktmarker.

Men nu vet man ju att det inte tjänar något till att slå på en
skälkropp. Så småningom började skälen luta sig åt ena sidan, kom upp ur
hålet och såg på oss förvirrat.

-	Fy fan vad Engström är slö! Den här har åtminstone femton pund
späck på sej. D'ä pengar, dä!

Skälen låg lugn och såg på oss. Jag gick fram till honom och försökte
på grund av någon valhänt sentimentalitet tilltala honom. Han högg
efter mina händer och smällde ihop sina fruktansvärda käkar. Jag strök
honom över ryggen och försökte verka sympatisk.

-	Har Engström något skott kvar, så skjut den jäkeln, sade Österbom.

-	Nej, Österbom, det gör jag inte.

-	Ja, dä förstår ja. Här ska en släpa omkring herrskapsfolk året runt

Engström IX: 7

97I SKÄLISEN

å visa dom jakter å sånt där, å nu vill Engström inte skjuta den där
skälen, som välan har sina femton pund späck på sej.

-	Hör nu, Österbom har ju sitt skott kvar i bössan. Skjut då i jösse
namn skälen, men kom ihåg att vi är två mil ute till havs. Orkar
Österbom dra hem honom?

-	Nää dä orkar ja inte, Engström!

Skälen började så sakta flytta sig öster ut. Han reste sig på
framkrop-pen och tycktes nosa utåt havet. Han morrade och väste. Jag följde
honom. Jag ville bli god vän med honom och strök honom efter ryggen.
Han behandlade mig som luft, reste sig och tycktes se ut över havet norr
över. Där steg en molnsky upp.

österbom stod och viskade: - Jäkla Engström. - Jo, dä folk dä där
-herrskap ä di å inte folk! Men hör nu Engström, här blir väder - dä bäst
att vi söker oss ihop te båten. Men tänk sån idiot han har varit,
Engström, som har skott i byssa å inte skjuter!

Jag tog kikaren och sökte längs efter horisonten. Jo, där stod årån som
ett utropstecken minst en mil norr över. Och det började bli eftermiddag.
Och ett svart moln började hölja himlens valv.

-	Fy fan, Engström, dä blir väder, dä börjar på å dra kallt från
nordosten. D'ä bäst vi söker oss hem.

Ett väldigt moln, godsigt och fullt av färg, reste sig och började åka
söder ut.

-	Jag tror att vi får skynda oss, sade jag.

-	Ja, Engström, inte ä han nån skälskytt, men så pass mycke förstånd
har han, s'att han inser att d'ä på tiden att vi ger oss hemåt!

Molnet blev svart nedtill och det stänkte som av vitt skum, där det
rörde horisonten. En kall, skarp vind drog om våra nackar och
österbom sade: - D'ä nog klokast att vi drar oss på hemvägen. Vi ska hålla
ihop - men var ä båten?

Jag forskade med kikaren runt horisonten norr över. Österbom
forskade också.

98I SKÄLISEN

-	Tänk, jag ser inte årån. Då har välan dom andra dragit åstad hem.
Väder blir dä, Engström, d'ä säkert. Men dä var synn mä skälen. Den
hadde vi välan som i en ask. Han har välan kumpasen - ifall om att dä
skulle bli tjockt - för vi har långt hem. D'ä bäst att vi tar på skubben.
Väster över å full fart! Jaa, Engström, d'ä bråttom - tänk på att vi ä två
mil te havs.

-	Ja i så fall är det bäst att vi tar'et långsamt i början och ökar, när
det behövs!

Isen låg som en öken framför oss. Vi gingo i vanlig enkel marschtakt.
Tigande. Men Österbom ville hålla låda och började resonera.

-	Ja tänk, Engström, att nu ä vi välan just över dä stället där Efraims
Matt Persson sumpade sej. Han å pojken var ute i samma skälis som vi,
å rässom dä var, bröt isen opp å di begynte springa. Pojken, som var
lättast, han sprang ju först å hoppa på iskälen, å rässom han sprang så
feck han höra ett nödrop - å vände på sej - å då såg han att gubben far
hans hade klivi fel mellan ett par käl å låg i spat. Å pojken hoppa
te-baks å feck gubben i kalufsen å feck bara huvet i hann - gubben hade
blivit halshuggen utå ett par iskäl som åkte ihop. Så där kan dä gå till,
gosse!

Det svartnade över oss och det kom sugande blåst norr ifrån.

-	D'ä bäst att vi ökar takten, Engström. Å faen ä dä också att vi inte
får korn på dom andra gubbarna å båten. Erikson å Mattson gick rakt
norr på, å Lindberg å Andersson tog åt nordosten. Men var är våran båt?
Nu ska vi lägga oss ner å dricka, Engström, för ja ä torsti. Si hur dä
börjar spruta mellan kälena!

Vi lade oss ned och drucko. Vi sögo vatten ur sprickorna mellan de
stora isflaken. Och det föreföll mig som om havet började andas.

-	Sir han dä, Engström, att vi får väder. Isen börjar på å lätta på sej.
D'ä bäst vi tar full fart.

Vi sprungo. Vi måste springa, ty vi började känna att isen bröts sönder
underifrån. Snart kom sjösättningen och isen började gå i vågor. Ur alla

99I SKÄLISEN

sprickor sprutade vatten. En gång kom jag ner till knäet mellan två käl.

- Vi tar lite mera söder på, skrek Österbom, så vi kommer i lä under
Svanudden. Där ä dä grunt hela vägen innanför Tremansgrynnan! Där
kan vi gå på sjöbottnen, äss dä behövs. Håll sej oppe, Engström, å kliv
inte i moset mellan kälena!

Bloffü I nästa ögonblick låg Österbom med bara huvet uppe i
snösörjan mellan tre iskäl. Jag rusade fram och gav honom ett handtag. Två
minuter efteråt voro vi i land. Två timmar efteråt var Ålands hav isfritt
och våren kom med djupblått och ljusgrönt, knipor och alingar och skrik
av vilda gäss och svanar.

(1923)

100En språngmarsch för livet

Skogomsusad i sänkan mellan två ansenliga stigningar låg den lilla
småländska järnvägsstationen, som min far förestod, och för mig var den ett
paradis. Där funnos alla möjligheter för en pojke. Alldeles bredvid flöt
ån med kräftor, som togos vid bloss, och gäddor, som togos med
mässingssnara. Skogen var full av blåbär och lingon och på fällorna glödde hallon
och smultron, men de sistnämnda växte rikligast på banvallarna,
sol-mättade och stora som jordgubbar. På en liten stund kunde man plocka
sin näverkorg full så att det räckte till middag åt hela familjen.

Men på stationen var telegrafen det intressantaste av allt. Redan som
sjuåring kunde jag telegrafera, och när min far var ute i sin trädgård
eller eljest upptagen, var det jag som stod för hela ekipaget. Jag kunde
ta emot och avsända telegram och sakkunnigt hjälpa till, då batteriet
skulle ses om och nya zinkskivor eller ny kopparvitriol behövdes i
glasburkarna. Men det lustigaste av allt var att ge bönder elektricitet. Att
ställa upp dem i en kedja, låta dem hålla varandra i händerna, sedan man
försett de båda yttersta med var sin hoprullade zinkbit i händerna och

IOIEN SPRÅNGMARSCH FÖR LIVET

sedan släppa på den hemlighetsfulla kraften var ett olympiskt nöje. Ty
"elektrisen" botade för gikt, reumatism, tandvärk och huvudvärk. De
kunde icke släppa varandras händer eller zinken utan vredo sig som
maskar i vidunderliga ställningar av krampen som uppstod i musklerna. Man
kunde skratta sig fördärvad åt uttrycken i de olika fysionomierna. Till
slut släppte man dem loss genom att upphöra att trycka på
Morsenyckeln, och de frågade, darrande och badande i svett, vad det kostade. Men
jag var generös och lät dem plågas gratis. Jag tyckte det var högst
egendomligt att bönder kunde känna något i händerna, ty på den tiden sågo
bondehänder ut på helt annat sätt än nu. Det var saker att ta i, med
skinn som sulläder på grund av hårt arbete i skog och mark. Jag minns
hur långa löjtnant Liljenstolpe, som en gång besökt en utställning i
främmande land, hade med sig hem en skämtartikel av nog så brutal art. Det
var ett tändsticksfodral, som kunde öppnas endast genom något knep.
Men i ena kortändan fanns en mässingsknapp med hål i. Med den
försökte naturligtvis alla i tro den skulle tryckas in. Om man tryckte mycket
hårt, gav den plötsligt efter och en vass stålspets sprang fram, som gick
ända in till benet i fingret. De flesta slängde svärjande pjäsen ifrån sig
och sögo blodet ur såret. Men det fanns bönder, som icke kände ett dyft,
ty skinnet var som ekbark. "Elektrisen" kände de i alla fall, och det var
ett under, föreföll det oss.

På var sin sida om stationen hade de båda banvakterna sina gestreck,
som det hette, och att åka på deras trallor var ett nöje för gudar. De
framstöttes med hjälp av en lång stång, försedd med en skruvmutter i
markändan för att hindra nötning, och utför stigningarna gick det så att
det susade om öronen.

Jag var båda banvakternas utkorade gunstling och behövde sällan gå
hem, när jag varit på smultronexpedition på någotdera hållet. Men så
emigrerade den ene till Amerika och en ny kom i stället, en extring, nyss
från plogen tagen. Han såg inte trevlig ut, fast jag beundrade hans
fenomenala styrka. Han lyfte lätt och ledigt en järnvägsräl. Men han tittade

102EN SPRÅNGMARSCH FÖR LIVET

under lugg och glodde lömskt samt gick och småmuttrade för sig själv.
Han kunde väl vara omkring trettio år. Folk sade att han var mormon
och i detta ord låg något hemskt och mystiskt. Jag var väl tolv år
gammal och hade läst i Mark Twain om Joe Smith eller Brigham Young och
deras många hustrur och ännu flera barn och trodde på historien om alla
barntrumpeterna som på bibeln. I min hemsocken fanns verkligen en
liten mormonförsamling, men om den praktiserade månggiftet visste jag
inte. Emellertid betraktades dess medlemmar med misstro av alla.
Antagligen voro de jämförelsevis oskyldiga bönder.

En dag, då jag var ensam på järnvägsexpeditionen, kom den nye
banvakten in. Han hade en ylleschal lindad om huvudet och ena kinden var
fruktansvärt uppsvullen.

-	Albet, sade han, ja har tannavark så ja rakt bier toki å di har sagt
att sån häringa elektris ä dä endesta, som hjälper. Vell han ge mek lite
elektris, så vånnar ja inte va dä kostar.

-	Dä ska Lind få, svarade jag, glad att få visa min konstförfarenhet
på området. Å dä kostar ingenting, ättersom Lind ä ve järnvägen.

I detsamma viskade en ond ande i mitt öra att jag borde göra ett
experiment med banvakten, därför att han var mormon och såg lömsk ut.
Jag tog fram grejorna och gjorde fast koppartrådarna i respektive skruvar.

-	Var värker dä som värst?

-	Dä värker i hela huvet, änna som dä sulle gå i tusen bitar, sade Lind.

-	Då ä dä bäst att Lind tar å stoppar in den här zinkrullen så långt
in i käften han kan. Å bind ylleduken för, så att han inte spottar ut
rullen när elektrisen börjar, för dä måste hålla på en bra stund innan dä
verkar, sade jag med tonen av en gammal regementsläkare, lugnt och
bestämt.

Lind stoppade in rullen i gapet och band schalen stadigt för munnen.

-	Jaha, dä blir nog bra så där, sade jag.

-	Ta nu den andra rullen med båda händerna å håll stadigt! Ä dä
klart? Nu börjar vi!

103EN SPRÅNGMARSCH FÖR LIVET

Batteriet var nyss omsett, strömmen var den starkaste som kunde
åstadkommas på Nässjö-Oskarshamns järnvägstelegraf. Jag tryckte ned
Morsenyckeln. När jag nu efter så många år påminner mig situationen,
verkar den Sing-Singfängelset i New York och en avrättningsscen.

Och det blev en katastrof! Linds ögon stodo på skaft ur huvudet och
han blev kritvit i det lilla man såg av ansiktet. Han dråsade i golvet så
lång han var. Jag trodde att han dog och släppte nyckeln.

Han låg alldeles stilla. Jag rusade fram och knöt av ylleschalen. Men
han var inte död. Han bara stirrade med en glasartad blick på mig.

-	Hur står dä te, Lind? skrek jag. Men Lind svarade ej. Jag drog
zinkrullen ur hans mun. Han bara stirrade. Jag försökte vrida den andra
rullen ur hans hand, men den satt kvar som i ett skruvstäd. Jag skulle just
rusa ut efter hjälp, då han började röra på sig och steg upp, darrande
som ett asplöv.

-	Dä måtte ha varit för stark ström, sade jag. Men nu ä väl tandvärken
borta?

-	Ja tack, Albet, svarade Lind, men ja trodde rakt atte ja sulle te å dö.

-	Ja, d'ä starka medikamenten sade jag, men d'ä också sådana som
hjälper.

-	Å dä kostar inget?

-	Nä, ja sa ju att för folk ve bana ä sånt här gratis.

Lind gick ut, som vanligt mumlande för sig själv. Men han hade
knappast kommit ut på perrongen förrän han vände och kom in igen. Han
riktade ett par blodsprängda ögon på mig och skrek, i det han höll sig
om huvudet.

-	Nä Albet, dä hjälpte inte - nu värker dä etter värre! Huvet går
sön-ner!

-	Jasså, då tar vi väl ett tag te. Dä kanske ble för lite å för kort.

-	Nä aldri i mett levanes liv går ja igömen e sån doktorering mer. Dä
la ljug mä hele elektrisen. Var ä spektoren? För dä här va nået fel mä, dä
förstår ja. Var ä spektoren?

104EN SPRÅNGMARSCH FÖR LIVET

-	Han ä borta, svarade jag åtskilligt ångerfull och ganska rädd.

-	Åja, ja träffar väl hornen å dek mä.

Och Lind störtade ut, åjande sig och pustande.

Smultrontiden kom, den härliga. En dag gick jag som vanligt på
banvallen inom Linds distrikt, då han kom körande med sin tralla och ett
tåg väntades. Han upptäckte mig, som just höll på att skatta mitt bästa
smultronställe, och bromsade.

-	Hör du dett förjordade ormayngel! skrek han. Va har du mä mia
smultra å göra? D'ä mia, mia din uschlinge! Å nu har ja fått rea påattedu
ga mek fel elektris. Ja sulle ha hållit elektrisen i hännera, å du stöppa'n
i tjåken på mek, bara på rackarty. Går du här på bana en gång te så slör
ja ihjäl dek å dä kan du hälsa spektoren mä ifrå mek. Hadde ja ti, så sulle
ja gå å rallen å slö huvet å dek, din jävelonge! Hälsa spektoren mä dä!

-	Ja plockar så mycke smultron ja vill, replikerade jag. Å kom hem,
ska Lind få mer elektris!

För säkerhets skull sade jag detta från höjden av staketet, bakom
vilket den skyddande skogen låg. Och Lind hade för resten inte tid. Han
knöt bara näven åt mig och trillade i väg på järnvägsspåret.

Jag vågade icke framföra hälsningen till min far, ty mitt samvete var
ju ej riktigt rent.

Det började talas konstigt i socknen om Lind. Det berättades att han
i sin tidigare ungdom inte varit riktigt klok, och att han stundom ställde
till förfärliga uppträden med sin hustru. Min far gick en dag till hans
hem och talade med honom för att utröna hans sinnestillstånd. En galen
banvakt är ju inte riktigt på sin plats. Men han hade skött och skötte sin
tjänst oklanderligt. Min far kunde ej se annat än att han var normal.
Men då de skildes åt, sade Lind:

-	Ja vell bara säja te spektoren, atte Albet sa lätta va mia smultra.
Han kan hålla sek på dä andra gestrecket!

-	Ja, men här plocka ju alla barn i trakten smultron på banvallen och
Lind plockar ju aldrig själv.

105EN SPRÅNGMARSCH FÖR LIVET

-	D'ä dä samma, spektorn, han kan säja åt Albet, att han lätter va
mia smultra, annars så klår ja'n.

-	Jaså, Lind hotar?

-	Ja säjer baraste ett ord: Albert sa hålla sek därifrå!

Min far förbjöd mig att plocka smultron på Linds gestreck. Men den
förbjudna frukten smakar bäst. Redan dagen därpå föll jag för frestelsen.
Lind hade permission och jag såg honom gå helgdagsklädd - ty det var
en söndag - förbi stationen, antagligen på väg till byn, där mormonerna
hade sina sammankomster, förmodade jag.

Jag tog av mig skorna, fattade mitt goda tallspö med vidhängande
gäddsnara och vadade nedåt ån. Men väl kommen utom synhåll slängde
jag spöt och gick in på Linds gestreck för att få mig ett mål smultron,
som då voro övermogna, söta och mat för gudar. På ett ställe där
banvallen var mycket hög mot söder befann jag mig inom kort frossande i ett rött
fält av de vackraste bär. Solen brände på min rygg, som bara täcktes av
min söndagsskjorta. Inte en vindfläkt rörde de nästan manshöga
Epilobier-nas stänglar. Kring mig stod en härlig doft av smultron och sommar.

Och nu kommer det enda som har med idrott att göra i denna
berättelse.

Plötsligt hörde jag ett ljud som då en kvist knäckes av. Jag reste mig
upp och spejade. Det rörde sig något mörkt bland de unga björkarna vid
banvallens fot kanske tjugu steg ifrån mig.

Lind!!! flög det igenom min hjärna och jag sprang instinktivt uppför
vallen. I detsamma hörde jag ett vrål, som det låg något helt omänskligt
i - och Lind skrek hest som i nöd eller raseri:

-	Nä nu har ja dek, din jävla onge! Nu sa du döden dö!

Först en sekunds förlamning av fasa, men sedan började jag springa.
Och jag kunde springa. En fördel hade jag, den att jag var barfota, och
kolstybben mellan rälerna generade mig ej, ty mina fötter voro härdade
i ali slags terräng. Dessutom hade jag bara skjorta och byxor på mig,
meden Lind hade tjocka svarta helgdagskläder och dito stövlar.

106EN SPRÅNGMARSCH FÖR LIVET

Men vart skulle jag springa?

Det hade ju tagit några sekunder för Lind att komma upp på
banvallen, som var mycket hög och brant. Därigenom hade jag fått åtskilligt
försprång, kanske femtio meter — kanske ej så mycket. En sten susade
förbi mig. Jag tänkte: på banan klarar jag mig inte - jag måste in i
skogen. Och jag störtade mig utför banvallen, jag flög! Jag rann genom ett
videsnår och hörde en vild svordom bakom mig och en duns. Lind hade
snavat och huvudstupa rullat utför branten. I nästa sekund var jag på
andra sidan järnvägsstängslet och tog skogen an.

-	Åjåjåj! hörde jag. Lind hade tydligen slagit sig. Men i nästa
ögonblick: Ja, gni du jävla onge, ja sa nok få tak i dek! Emellertid hade jag
vunnit några meter - och icke så få på grund av Linds missöde. Nu
hörde jag stängslet braka under hans tyngd.

-	Ja slo näva blogia, din jävla onge, men di sa snart bli blogiare!
skal-lade det efter mig.

Men här kände jag till skogen och sökte dess tätaste snår. Jag
försäkrar att jag sprang! Vann min förföljare på mig eller ej? Jag vågade
stanna en halv sekund - jo, han var efter mig och på rätt stråt - jag måste
ta vägen åt Ebbarpsgölen, där gungflyet bar mig men inte honom. Men
det var ännu långt dit.

Jag vek av vinkelrätt från min kurs, och jag sprang ljudlöst på mina
bara fötter, vilkas vrister redan voro blodiga av enris och vindfällen.
Äntligen syntes gölens näckrosklädda yta mellan buskarna. Jag stannade åter
en halv sekund och hörde att Lind fortsatte i min förra riktning.

Men tänk, hur dumdristig en tolvåring kan vara! Jag jublade inom
inig, ty nu hade jag ordentligt försprång och kunde inte låta bli att skrika
ut min glädje.

Jag ropade något mycket naturalistiskt, som i översättning kan betyda
så mycket som: - Nu lurade jag dig allt! Ett ilsket vrål blev svaret: - Ja
om ja sulle gni tess ja do, så sa ja ha livet u dej, din oheringe!

Men rösten lät rätt avlägsen.

107EN SPRÅNGMARSCH FÖR LIVET

Nu var jag framme vid gölen och ett stycke ut på flyet. Gyttjan
stänkte om mina ben, men jag kände den gungande stigen mellan de riktiga
tuvorna, där det ej var farligt för min vikt. Jag hann fram till den lilla
holmen mitt i gölen och där vågade jag kasta mig ned mellan de små
tvinande martallarna bland getpors och skvattram på en bädd av
Andromeda, tranbärsrevor och mossa. Och herregud var hjärtat dunkade!

Jag var rädd att min vita skjorta skulle synas och tryckte som en hare,
medan jag spanade åt stranden till. Kom då inte Lind? Alltså kunde han
inte ha sett att jag gav mig ut på gungflyt. Jo, nu kom han fram ur
skogen skuttande bland enbuskarna - och rakt ned på mina spår! Skulle
han våga sig ut! Hjärtat ville stanna i bröstet.EN SPRÅNGMARSCH FÖR LIVET

På stranden hejdade han sig en sekund, sprang åt höger, åt vänster,
knöt nävarna mot himlen och svor så det ekade över gölen. Han var
tydligen alldeles galen.

Och säkert hade han sett mina spår bland starrtuvorna. Plötsligt gav
han sig till att skära en enpåk och sprang så tillbaka in i skogen. Men om
en stund kom han fram och tittade igen, stack ned påken i gyttjan och
skakade på huvudet. Så satte han sig ned på en sten med huvudet i
händerna och tycktes fundera. Han satt där en evighet, syntes det mig. Vad
ämnade han företa sig?

Nu reste han sig och hade säkerligen fattat ett beslut. Han började gå
längs stranden för att om möjligt hitta någon användbar stig ut till hol-EN SPRÅNGMARSCH FÖR LIVET

men där jag låg. Men han kände inte trakten, ty han var från en annan
socken och kunde icke veta, att den väg jag tagit var den enda möjliga,
lian tänkte tydligen gå runt gölen. Jag såg honom ibland skymta bland
buskarna. Men vägen runt var mycket besvärlig och från andra stranden
var det dubbelt så långt till holmen som från den strand jag lämnat. Jag
beslöt alltså vänta, tills han hunnit gå halva gölen runt. Där måste han
i alla händelser stanna, ty där var gölens utlopp till den lilla sjön längre
bort. Om jag då sprang tillbaka samma väg jag kommit, skulle jag lia
en kvarts timmes försprång och vara räddad. Jag såg honom klättra över
berg och gå runt den förrädiska gungflyn. Stundom sprang han,
stundom gick han, ibland stannade han och gjorde tecken i luften med sin
en-påk.

Och när han äntligen hunnit dit jag ville, reste jag mig upp, skrek
fräckt HURRA och sprang, sprang!

Efter en halvtimme var jag räddad och hemma. Men jag hörde ännu
i öronen hans förfärliga förbannelser.

På kvällen hämtades han av fjärdingsmannen. Man hade fått reda på
att han var en mycket farlig dåre, som redan förut suttit på hospitalet.
Och vid hemkomsten hade galenskapen brutit ut som aldrig förr.
Grannarna måste binda honom.

Men så som den dagen har jag varken förr eller senare sprungit. Hade
jag fortsatt i rörelsens riktning kunde det ha blivit en god maratonlöpare
av mig.

Gamle doktor Wiborgh i Eksjö, som var järnvägsläkare och
undersökte Lind, tog mig först i kalufsen och skakade om mig en stund, men
sedan sade han: - Det var tur för dig, min gosse, att han inte fick tag i
dig, ty då hade du varit död nu. Men det var tur för järnvägen att du
gav honom "elektris" på ditt särskilda vis. Ty annars vet ingen vad han
kunnat ställa till. Men gå nu inte och tro att du duger till läkare för det!
Nöj dig med att rita gubbar!

(1923)

IIOMadam

På 1840-talet ägdes Gotska Sandön av en man vid namn Landström som
avverkade skog, reste vindsåg och byggde skutor. Dessa skutor lastades
med timmer på slipen och sattes i sjön fullfärdiga. Ty på Sandön finns
ingen hamn och alltså ingen kaj. Det blev en dålig affär för Landström,
som anställt ett 40-tal personer i sin tjänst. På grund av ekonomiska
svårigheter måste han sälja ön till en viss Paterson som i sin ordning blev
tvungen att fortsätta skogsavverkningen och skeppsbyggeriet ända till
1857, då lotsverket köpte ön och började bygga de första fyrarna.
Byggmästaren var dåvarande väg- och vattenbyggaren kapten Nils Gustaf von
Heidenstam, skaldens far.

Då Paterson sålde ön gjorde han som villkor att de av hans folk, som
voro kvar, skulle sysselsättas av lotsverket tills de hunnit skaffa sig något
annat, så att de ej stodo på bar backe, och då fyrarna första gången
tändes i oktober 1859 återstodo av Patersons tjänare endast hustru Söder-

111MADAM

lund - madam - med sina barn och en gammal befallningsman Halling.
Mannen Söderlund hade dött året förut. Han hade varit Patersons
förtroendeman och övervakat timmerhuggning och sågning, ty han kunde
skriva -. Redan år 1845 hade en begravningsplats invigts på Sandön av
prästen Tranér på Fårön, men först år 1862 kunde Söderlund jordfästas.
Ty det var icke lätt att komma till ön på den tiden, särskilt för en präst
som var rädd för sjön.

Innan fyrarna byggdes på öns nordvästra udde bodde alla invånare i
den s. k. Gården, som anlagts i skogen icke långt från sydvästudden av
Gothberg, Gotlands siste verklige sjörövare. Resten av ön var vildmark.
Hustru Söderlund stannade kvar vid Gården i en bofällig stuga som
löpte fara att uppslukas av dynen. Men vad skulle lotsstyrelsen göra med
henne och de minderåriga barnen? Fastän Sandön tillhör Fårö
församling vägrade socknen att mottaga henne. Landshövdingämbetet på
Gotland resolverade att Fåröns Fattigvårdsstyrelse skulle ta henne om hand,
men madammen sade nej. Fårögubbarna hade på en sockenstämma
beslutat att icke ta emot henne, emedan hennes man varit flykting från
Nuckö, som hör till Estland. Enligt en rapport till lotskaptenen av 20
mars 1861 led madam Söderlund verklig nöd i sin ensamhet vid Gården.
Ty nu befolkades ön endast av fyrbetjäningen som bodde vid fyrarna en
halv mil nägre norr ut. I en ny rapport av den 7 april samma år begär
fyrmästaren åter av lotsverket att madammen skulle avhämtas med
tjänliga medel.

Men madam Söderlund vägrade. Hon försäkrade att hon skulle stanna
kvar på ön till sin död för att få vila i samma grav som mannen. Hennes
vilja var starkare än landshövdingsämbetets och hon blev där hon bodde.
Hennes historia är oskiljaktligt förenad med Gotska Sandöns.

För den uppmärksamme läsaren är min relation av hennes liv diger av
intressanta ting. Tänk er en kvinna, en änka med två minderåriga barn
på Östersjöns mest isolerade ö hänvisad till sig själv och sitt eget arbete,
sin egen kraft. I tjugu år bodde hon vid Gården ensam med sina två

112MADAM

barn, alltså till år 1878. Under tiden växte ungarna upp och uppfostrades
i verklig tukt och Herrens förmaning. Den äldste, Ferdinand, som var
född år 1854, blev sjöman och kom aldrig tillbaka. Den yngre, Hjalmar,
föddes samma år modern blev änka, år 1858.

Hennes första ensamma år vid Gården måste ha varit krävande.
Iklädd mannens byxor och stövlar gick hon och drog ris och strandvrak
hem till Gården åtföljd av en vit tacka, som hon kallade Hjärtat. Ty på
den tiden funnos vilda får på Gotska Sandön. Hon hade tämjt några,
som under hårda vintrar kommit till hennes ensliga bostad, genom att
bjuda dem på brödkanter och potatisskal. När Hjärtat fick ungar,
sparades de för gummans skull av dem som skötte om fårbeståndet. Ty
madam förvärvade alltmer aktning, ju mer fyrbetjäningen såg, att hon icke
låg någon till last utan förtjänade sitt bröd på egen hand, trots det att
hon var fattig som en lus. Hon gick på stranden och slog ut kopparbult
ur strandvrak och sålde metallen. Hon gjorde drev. Hon fann alltid
något efter någon storm och det avyttrade hon. Hon hjälpte till vid tvätt
och slakt, hon stickade strumpor och spann åt dem som begärde. Hon
spådde i kaffe och kort. På baksidorna såg hennes gamla svarta spel ut
som en killelek på grund av de stora kaffefläckarna. Hon älskade djur.
Och när hon en gång en vinter måste lämna gården för att hjälpa till i
något hem vid fyrarna - det var en hemskt kall vinter - fann hon vid
återkomsten Hjärtat död, ihjälfrusen och ihjälsvulten. Hjärtat hade blivit
för tam och madam Söderlund sörjde.

Hon läste några gamla romantiska böcker, som hon fick låna ur
fyrmästarens bibliotek. I dessa böcker hade hon hittat namn på sina katter.
En hette Semir, en Tony och en Atis. Ty hon kunde läsa och begrep vad
hon läste. Hon hade lärt sina pojkar att läsa. Och när tiden kom då de
voro i skolåldern och måste landsförvisas till Fårö folkskola, hände det
att den yngre sonen tre gånger rymde från skolan för att få vistas i sitt
fattiga men älskade hem. Gumman var sträng men rättvis. Och när
någon av pojkarna gjort något sattyg, måste han själv klättra upp i en björk

Engström IX:8

"3MADAM

nere vid Sandkrogen och skära stjärtris. Men efter bestraffningen
serverades regelbundet kaffe med dopp. Ty gumman var innerst mildheten
själv och älskades därför till avguderi av de bägge pojkarna.

Gumman Söderlund var född år 1815, och ju äldre hon blev, desto
mer omspänns hon av mystik och aktning. Hon kunde se och spå. Hon
hade sett gubben Landström, som avverkade skogen, särskilt ekarna, i
ett konstigt sällskap. Landström brukade rida omkring på ön. Men
madam såg honom alltid med en ryttarkamrat och frågade honom vem det
var. Den figuren visste Landström icke av. Hade aldrig sett honom, blev

114MADAM

rädd och slutade rida. Men madam såg att det var skogsrået som icke
gillade skogsskövlingen.

En annan, som spökade, var Brunnsberg, Sandöns ägare före
Landström. Han byggde också fartyg och sålde skog. På hans tid var ön
mycket hemsökt av ryssar som gjorde strandhugg och stulo får. Brunnsberg
skulle en gång skjuta en ryss, men träffade av misstag sin son, som dog.
Madam hade vid flera tillfällen sett Brunnsberg bärande sin son på
ryggen och sökande efter ett lämpligt ställe att begrava honom på.
Brunnsberg hade blivit konstig i huvudet efter olyckan och sådana människor
spöka gärna efter döden. De få ingen ro.

Men så småningom kom madam Söderlund på grön kvist.

Ty landshövding Gyllenram i Visby kom en gång till Sandön för att
jaga hare och gjorde då bekantskap med den underbara käringen som
trotsat både hans eget ämbete och Fårö kommun. Han gick in i Gården
och pratade med gumman. Han var en intelligent herre och begrep
ögonblickligen att madammen icke var av vanlig ull. Han såg bevisen på
hennes ytterliga fattigdom, hennes arbetsamhet och hennes goda huvud. När
han kom tillbaka till Visby gjorde han en penninginsamling åt henne
bland stadens honoratiores. Han gjorde upp med patron Grubb i
Fårösund att gumman skulle få handla hos honom för en viss summa varje
år och särskilt till varje jul. När han dessutom sett att hon gick klädd i
sin döde mans kläder, talade han med sin fru och hon talade med andra
fruar i Visby. Det blev en insamling och Visbyfruarna sände kläder i
oändlighet till madam Söderlund och hennes pojkar. Det blev
klänningar, krinoliner, gamla uniformsbyxor, uniformsmössor av det åldriga, höga
slaget, fruntimmershattar, underkläder, skor och allt möjligt. Gumman
blev plötsligt högst elegant och övertrumfade i ovanlig grad
fyrbetjäningens fruar, vilka inte på långt när hade så eleganta kläder. Hennes
sociala ställning på ön blev med ens förändrad. För räntan på pengarna
köpte hon flera sorters brännvin och minst tre sorters snus - ty hon
älskade snus - Norrköpings, Kalmare, Ljunglöfs och troligen också Rappé.

5MADAM

Hon var kommen på grön kvist, blev på gott humör - vilket hon för
resten alltid varit trots sin förfärliga gikt och ännu hemskare fattigdom.
Hennes ansikte bestod av ett otal rynkor redan förut. Men nu förenade
de sig till ett enda stort leende. Dagligen satt hon och spådde i kort,
berättade om gamla tider och kokade kaffe med brännvin mot
reumatismen så att röken kom grön som en vårbjörk ur skorstenen på hennes
stuga - så starkt kokade hon. Och "Kanickens" porter skickade hon efter
från Visby. När någon från fyrarna kom och hälsade på gumman,
plockade hon fram alla sorters snus, portern och det goda brännvinet.

Men plötsligt dog patron Grubb i Fårösund. Gumman trodde genast
att med hans död voro hennes inkomster slut. Som om ingenting hänt
återgick hon till sitt förra liv — att leva på strandvrak och vävning med
mera tillfälliga ting.

Alla år efter landshövding Gyllenrams besök hade hon visat sin
tacksamhet genom att regelbundet skicka honom några kannor Sandönötter.
Ty av Sveriges alla olika slags hasselnötter äro de från Sandön bäst,
störst och mest välsmakande. Men en dag skulle madam ut och samla
ved och stängde in sina söner Ferdinand och Hjalmar för att de icke
skulle begå rackartyg eller dränka sig.

Just det året hade varit ett mycket dåligt nötår och madam hade med
stor möda lyckats samla endast en kanna bra nötter som nu hängde i en
korg under taket i väntan på nästa Fåröbåt, som skulle föra dem till
Gotland. Pojkarna voro hungriga och mamma dröjde. De började med
att stjäla en nöt var. Nästa minut togo de två var och fortsatte sedermera
i rörelsens riktning, fast de visste att nötterna voro landshövdingens.
När madammen kom hem och upptäckte brottet, bestraffade hon
pojkarna hårdare än någonsin förut. Hon tog full av indignation en engren
och doppade den i gammal strömmingslake för att pojkarna skulle
minnas ---en sådan aga hade de aldrig fått förut. Men de stulo aldrig

mer landshövdingens nötter.

Efter många år kom landssekreterare Hambreus till Sandön och erin-

116MADAM

råde sig att det fanns en liten summa kvar åt gumman i en sparbank i
Visby. Han arrangerade så, att hon fick det som var kvar. Det var något
över 300 kronor. Madam blev åter rik och kunde komplettera sitt förråd
av snus, brännvin och kaffe. Hon behövde inte längre släpa strandvrak
till Gården eller torrved ur skogen.

Hennes son Hjalmar blev fyrvaktare i den nya fyren vid Tärnudden
och gumman flyttade med. Hon lagade mat och förde regemente även
sedan han gift sig. Men Hjalmar var en underbar man, en sällsynt
företeelse, en ädel karaktär.

På kyrkogården, den av pastor Tranér invigda, låg hans pappa
begraven med ett kors över sig. Detta kors ruttnade snart, men gumman
gick till kyrkogården och reste upp det så länge det lönade sig. Slutligen
var arbetet lönlöst, ty efter varje storm såg man knappast något av
korset. När korset var slut, stack hon vid varje besök ner en trästicka vid
huvudgärden, för att veta dess plats.

Hjalmar Söderlund beslöt att bygga ett mausoleum över sin far och i
det skulle en gång hans mor, han själv och alla av hans släkt vila till
tidernas slut. Och denna byggnad skulle uppföras på den invigda
kyrkogården. Hans mor började bli gammal - närmare nittio år - och hon
hade en gång för länge sedan beslutat sig för att ligga bredvid sin gubbe,
flyktingen från Nuckö.

Under tiden hade Hjalmar Söderlund gift sig och började få barn som
i sin ordning växte upp.

Kyrkogården låg ett par kilometer från Hjalmars fyr — Tärnudden.
Hjalmar köpte i Visby några tunnor cement och göt med hjälp av sina
pojkar graven. Det blev ett jättearbete. På lediga stunder buro de vatten
från källan vid Tärnudden och skaffade strandvrak till väggar och tak
- ett jättearbete, utfört med kärlek. Det blev ett riktigt mausoleum med
förnämliga platser för de döda. Runtomkring lågo alla som efter
kyrkogårdens invigning antingen dött på ön eller drivit i land som lik - och
rörde man i sanden, fick man fram lårben och skallar. Och det kunde

117MADAM

hända, att en pilspets av flinta dök upp i ljuset eller ett mynt - eller en
bit av en stenålderskruka.

Fyrmästaren på Sandön har berättat för mig hur det gick till, då
mausoleet var färdigt. Fyrvaktare Hjalmar Söderlund hade gjort en kista åt
sin fars skelett, en smal kista, där han hade placerat benen som de skulle
ligga. Den låg längst nere till vänster i kryptan - en underlig, smal kista
av ek. Men Hjalmar hade gjort den så smal av praktiska skäl, ty köttet
var ju borta, allt var torrt, benen lågo för sig själva, alltså behövdes bara
en smal låda, där man lade skallen i ena ändan och benen i den andra.

-	Och nu måste mamma ner dit och se när vi lägger in pappas kista i
mausoleet!

-	Inte kan jag gå dit - jag är för gammal, sade madam.

-	Jag skjutsar madam ned, sade fyrmästaren, ty han var ägare av öns
enda häst. Och de tre, madam, Hjalmar Söderlund och fyrmästaren,
reste ned till Gården och veko av till fots åt kyrkogården till. Madam
Söderlund var hopskrynklad av gikt och gick med två käppar - över nittio
år gammal. De båda männen hjälpte gumman, och efter åtskilligt besvär
voro de framme vid kyrkogården. Mycket hade förändrat sig sedan sista
gången madam var där. Staketet var nedruttnat, sanden och stormen
tillsammans hade utplånat spåren efter de gamla gravarna. Men stolt reste
sig Hjalmar Söderlunds cementmausoleum med sin solida ekdörr. Över
dörren låg i en hålighet en tavla med vackert målade bokstäver. På den
hade fyrvaktare Söderlund präntat:

"Den aldra högstes makt helga, velsigna och bevara detta hviloi*um.

Och upptag deras sjelar hvars kroppar här såfver."

(Jag måste medge, att jag, när jag första gången såg denna kyrkogård
och dess mausoleum, kände en underbar känsla av vild ensamhet, vild
glädje över att kunna känna mig ett med sanden och det gröna havet
och måsarnas skri.)

118MADAM

Nere i mausoleet lågo stoften av gubben Söderlund och ett av Hjalmars
barn som dött i tidig ålder. Gubben Söderlunds kista var onaturligt smal,
men Hjalmar hade snickrat den sådan, därför att allt kött var ju för
länge sedan borta från benen och benen ensamma göra sig ju icke så
breda.

Madam Söderlund ville ögonblickligen gå ner i graven och titta i
kistan. Hjalmar protesterade.

-	Är du säker på att det är min Anders och din fader Anders skelett,
som du har lagt in i denna kistan, min son? frågade madam.

-	Mamma har ju skött om korset - å när korset ruttnade så stack
mamma pinnar i sanden för å hålla reda på stället - å detta är pappas grav å
kista å skelett! Dä ä säkert. Jag grävde opp'et just där ja visste att dä låg!

Men madam var inte säker. Hon befallde: - Min son, gå ner å ta å
locket å hämta opp Söderlunds dödskalle, så får ja si, om dä ä
Söderlunds.

Hjalmar måste ner i graven, lyfta av locket och plocka fram sin fars
skalle. Han sträckte upp den åt gumman.

Hon tog emot den med darrande händer.

-	Min son, ja vill veta, om dä verkligen är Söderlund. Jo, dä är
Söderlund.

Och hon lade skallen till sitt gamla bröst, vaggade den, smekte och
kysste den och sade: - Ja, nu dröjer dä inte länge förrän ja kommer te
dej, Söderlund!

Så sade hon till Hjalmar: - Ja, ta nu å lägg tebaks dä där, min son!

Varpå Hjalmar placerade skallen i ena ändan av likkistan och
skruvade till locket.

Madam hjälptes upp i schäsen och fördes sakta - med tanke på
hennes gamla gikt - hem till sin stuga.

Fyrmästaren frågade: - Varför ville madam så nödvändigt titta på
skallen?

-	Jo, ja tänkte att Hjalmar kanske hade glömt var han hade begravt

9MADAM

Söderlund i sanden. Men si ja visste att han hade en framtand borta. Å
de stämde när ja fick skallen i händerna. Dä var Söderlund - å nu
kommer ja ätter! Snart! För ja har ingen glädje utå livet nu när alla barna
ä ute å ja ä över nittio år å Söderlund ä borta. Si dä ä som om dom som
har vart tillsammans i ungdomen å i kärleken aldri skulle kunna skiljas
åt. Si ja tror att scheletterna söker opp varandra i sån här sand. Di
kryper ihop å blir som ett schelett ihop.

Nu är madam Söderlund död och ligger begraven i det av sonen
byggda mausoleet. Kyrkogården, på vilken denna cementkonstruktion står,
är den mest ensliga dödsåker jag sett. Oändligt enslig och dyster. Och
när allt är tyst i stranden, hör man ändå ett underbart tragiskt sus från
skogen, om också kronorna stå dödsstilla. Det är som om alla Östersjöns
vindar skulle ha tagit bostad i kronorna för att vila sig ett slag i ångest.

När jag var där sist för att rita av kryptan, hade öppnat ekdörren och
såg ned i dunklet, fick jag en känsla att jag störde madam Söderlund.
Jag blev till och med litet rädd för ensamheten. När jag gick tillbaka till
den jaktstuga där jag bodde och traverserade en av vinden uppriven
sandgrop, sprang en hare fram under en trädrot och verkade ännu
ensligare än jag. Jag gick förbi en av de nya agafyrarna och snavade på en
stig över ett lårben av en människa. Jag gick in i skogen och hittade en
stensättning från forna tider. Mitt i den låg underkäken av en människa
bland vita sälben. Jag hittade en nästan hel dödskalle under en gammal
tall som kunde vara många hundra år gammal. Ty på Sandön växa
träden långsamt och motvilligt. Stormarna hindra riktningen uppåt.
Träden föredraga att breda ut sig över mossan.

Jag gick fram till den gamla Gården, där sjörövaren härjat och där
man funnit skelett av människor, då man reparerat golven, skallar med
märken efter yxhugg och ben med stora hak i. I den stuga, där madam
bott och där sanden håller på att döda den förr rika växtligheten, som
arbetat sig fram genom golvspringorna och nöter de gamla
golvplankorna, lågo reliker efter gumman - en krinolinställning, en spetsmössa, en

120MADAM

paraply med spröt av valbard. Det var som att komma in i 1700-talet.

Och jag kom ihåg en historia om madam. Förr i världen gick sälen
ofta i land på Sandön, ty ingen störde den. Nu håller den till på stenar
några meter från stranden. Gumman Söderlund kom en tidig vårdag
beväpnad med en yxa för att hugga litet kaffeved från en skuta som gått
på land under en marsstorm. Hon var hungrig och barnen hade ingen
mat. På sanden innanför den sälsten som kallas Flata Hällen mötte hon
en sälkut. Hon anade mat och smög sig fram emot villebrådet. Men hon
behövde inte smyga. Sälhunden kom emot henne och visade ingen rädsla.
Och madam kunde inte heller döda. Kuten väste litet i början, men sen
tillät han att hon smekte honom. Hon visste strängt taget inte hur hon
skulle göra för att tillfredsställa sitt samvete. Hon behövde mat, men
kuten var ju så snäll och orädd! Han låg och nafsade efter hennes fingrar

121MADAM

under det att hon kämpade med sitt samvete. Men till slut fann kuten
det säkrast att gå i sjön igen och just som han kom i det våta, begrep
madam, att hon burit sig dumt åt, då hon inte huggit honom i skallen
genast. Hon försökte få tag i bakskrävlingarna för att dra upp honom på
land, men han var för stark. Han gick i sjön och försvann. Den dagen
fick hon och barnen leva av potatis och sillake, då de kunde ha varit
flottiga om munnarna av det härligaste sälspäck.

Och ändå läste hon gärna och ofta Fåröbornas aftonbön:

"Gud välsigne våra åkrar och ängar,

våra pigor och drängar,

giv fisk i garn och kut i strand,

Gud, låt ett stort skepp stranda på skär i natt!"

Jag läser i min dagbok från Sandön: "I natt efter sydostlig bris med brott
på sjöarna har vinden plötsligt kastat om till nordväst. Sjön fortsätter
i sin riktning, men nordosten tar skummet av brottkammarna och kastar
det akter ut. Då se de vandrande brotten ut som vilda vita hingstar med
fladdrande manar, djärvt framstormande."

(1923)

122Från Ytterön

Folk påstod att Danielson var kommen av skojarsläkt, men det var nog
lögn och ingen kunde se det på honom. Han var en stor, grov karl med
ett särdeles skägg, som var rött och räckte från ögonen ett stycke ner på
magen, och rätt stram höll han sig för resten. Inte för snålhetens skull,
för han bjöd alltid på en sup, men bara en, när han hade hemma, men
han höll sig mest för sig själv. Och vad han levde på var inte så gott att
säga. På brev, som med långa mellanrum letade sig ut till hans stuga på
Ytterön, stod det F. d. lantbrukare Lorens Danielson. Och nog kunde
man förstå, att han var ifrån land, fast han inte var dum på sjögrejor
och fiskade, han som de andra. Men något märkvärdigt var det med
honom, för han gick aldrig på auktioner. Blev det någon auktion så
hissade han på och gav sig utåt Högarne till, om han nu var rädd för
länsman, som alltid var auktionsförrättare, eller han inte tyckte om
folksamlingar. Sin stuga ägde han, men inte marken, ogift var han och
enstöring för den delen, för han hade ingen hushållerska. Och därför hade
han aldrig något kalas och kunde ju skylla ifrån sig på det. Och Lorens,
var det ett namn det? Det lät åtminstone som ett skojarnamn. Men ingen
vågade fråga ut honom om hans släkt och föregående, för han höll att
ta i, och när han rynkade på ögonbrynen såg han rent farlig ut.

Ohjälpsam var han inte, när det gällde båtuppdragningar och laxnot
eller annat som kunde förekomma. Men vad levde han på? Nu fanns det
ju på Ytterön en hel del figurer, som var lite konstiga. Som för exempel
fanjunkare Watz, men han hade ju sin grova pension och förtjänte rätt

123FRÅN YTTERÖN

så mycket på att snickra trävättar och var styv som ackuschör - för på
Ytterön fanns det ingen barnmoderska. Och kapten Svalin - som inte
var mer kapten än jag, men alltid ville gå och gälla som en sjöhjälte
-i truten, vill säga, och som hyst in sig på kammaren hos skräddarens och
gick och orerade om Kina och Japan och vildsinta seglingar med stolta
skepp på Stilla oceanen. Men han fiskade tillsammans med de gamla
ogifta systrarna Mari och Kerstin Janson och hade del i några av deras
strömmingsskötar och ålryssjor. Inte var den så värst mycket
mångmiljonär. Men han var sällskaplig och livad och ingen frågade, varifrån han
egentligen kom, fast det kanske inte var så helt med hans betyger, om
han hade några.

Och Frans Länder, skomakarn! Den var det väl inte helt med heller.
Han var en liten klen kropp, en puttefnasker, som stannat i växten utom
vad huvet anbelangar, för det var onaturligt stort. Han tyckte mycket om
brännvin och när han fått några supar började han gråta och hicka fram,
att det var en olycka att han, som var av bättre folk, skulle behöva gräva
ner sig på Ytterön. Han skulle egentligen ha varit präst vid det här laget,
för han hade gått i skolan i Norrtälje - två klasser hade han varit i och
hållit på fem år med det och kunde både tyska och engelska för den
delen. Men hans far hade kommit på obestånd och satt honom i
skomakar-lära. Fadern hade varit grym och onaturlig och slagit honom och sagt att
han var lat, fast han läste så huvet kunde sprängas. Det var därför hans
huvud blivit så stort, se! Och nu var han tvungen att umgås med såna
här obildade fiskare. - Men Kristus umgicks ju med fiskare och till och
med såna busar som tullvaktmästare, brukade Matts Jansson säga, ty han
var religiös.

- Dä var andra tider då, Jansson, hickade skomakarn. Nu hade han
nog hållit sej för god!

Jag satt en dag inne hos Danielson. Det var vid midsommartiden. Jag
var intresserad av honom, ty jag hade resonemangsvis listat ut att han

124FRÅN YTTERÖN

var från Harön, där jag tillbragt så många både goda och dåliga år. Men
när jag började tala om Harögubbarna, blev Danielson som en vägg. Jag
förstod att han hade tråkiga minnen därifrån och slutade att forska. Men
han slutade inte att forska efter vad jag ville ha ur honom. Det såg
nästan ut som om ett hat började glöda i ögonen på honom, inte mot mig,
men på grund av något gammalt minne av obehaglig art. Han undrade
tydligen, hur mycket jag visste, eller om jag visste något. Jag lämnade
alltså ämnet Harön och kom till mitt egentliga ärende och det var att få
köpa grästrossen, som han bärgat från vraket ute vid Skälharan.

-	Men ska inte Engström ha en kask? frågade han plötsligt. Jag har
fått hem en liter.

-	Nej tack, Danielson, sade jag. Han kan behöva sin liter själv nu till
midsommar.

-	Ja, dä kan ju vara. Men jag är inte svår på spriten själv - tar bara
hem för att bjuda. Men se här på ön har dom ett väderkorn värre än
rävar, se! Jag fick hem litern i går, hämta'n själv hos styrman på Tvåan
och stoppa'n i innerfickan på kavajen, så nu vet nog ingen att jag har
hemma. Dä skulle vara skomakarn då, för han luktar starkt på en mil.
Den får en hålla sej i lovart om. Men si där kommer ju den skråen!

Jag kikade ut genom rutan.

Mycket riktigt! Där masade Frans Länder stigen uppåt sakta och
målmedvetet, fast han sökte se oberörd ut. Det sägs att man kan draga en
svensk genom en ekvägg med en halv sup. Men här hotade icke ett
sådant besvär.

Skomakarn steg in. - Godagen i stuvan, Danielson! Å si på fasicken,
ä dä inte Engström? Ja, ja hörde att di hade sett hanses båt på
förmid-dan på kryss milla Styvern å Lådarön. Ja nu ä dä egentligen inget annat
än säckfågel kvar härute, om en ska jaga. Engström har välan säck mä
sej ? Ja ursäkta som frågar, men härute ä dä inte så noga mä vasken ejder
eller änder eller årstider. För där ingen anklagare finns, där finns heller
ingen domare, står dä. En får väl sätta sej ett slag, Danielson? Ja såg

125FRÅN YTTERÖN

att han var nere vid båten i går - ja nu på sommarn kan en ju få ut va
en vill ifrå stån. Watzen hade en stor låda som dä skvalpa i, å Matts Erik
fick hem den nya tögen te noten - den borde han ha tänkt på före
midsommar - å kapten Svalin fick hem seglet som han köpte på Blidön
-jordslag ä dä i'et, men d'ä inte genomblåst - å där får han te både stor
å fock flera gånger om.

-	Ska Länder ha en sup? frågade Danielson stillsamt.

-	Ja, om dä ska vara så noga, så tack ska han ha, Danielson! Joo, dä
smakar så här på missommarn. Ja har inte haft hemma sen i julas å knafft
då. Nä, d'ä dålia tider för en fattig ämbetsman. Å lädret sjunker inte. Ja
försökte mä sånt där norskt sälskinn, men d'ä skört, d'ä skört - dä stoppar
inte härute i krokarna. Tack så mycke, Danielson! Exmerar Engström
inte en sup? Ja, var å en gör som han vill, för den delen! Tack ska han ha,
Danielson! I har välan affärder hopa, kan ja förstå! Jaja, den där
grästrossen, den skulle passa för hanses båt, den ä som ny. Ja, ja ska inte
lägga mej i era affärder. Å tack ska han ha, Danielson!

Frans Landers ögon stodo på skaft emot litern och han gjorde ingen
min att förflytta sig.

-	Å Petter Söderbom på Rånö, som har byggt sej en ny skuta själv, d'ä
tag, dä! Men när di högg kölstycket, så slarvade di, för di har döpt skutan
med fel namn.

-	Fel namn?

-	Ja, för när en hugger första trädspånet å dä faller mä barken oppåt,
så ska dä va karlanamn, å faller dä mä barken neråt, så ska dä va
kvinns-namn. Nu föll barken neråt å di kallte skutan för Emanuel ätter
Söderboms nyfödda pojke. Å hon har redan sutti på Dubbelgrynnan utanför
Korsholmen. D'ä dålia tecken. Men tack ska han ha, Danielson, för
supen! Dä smakte rent å nymodigt! Nää, dä finns gamla märken som en
ska hålla sej te, när en ska bygga skutor, å dom får en inte slarva mä. Men
I har enskilda affärder, om grästross å tocke där. Å därför ska ja inte
störa er. Å tack ska han ha, Danielson! Den supen smakte gott.

126FRÅN YTTERÖN

Skomakarn försjönk i tankar framför sitt glas och gjorde ingen min av
att gå.

Danielsons ögon blixtrade dolskt under de röda brynen.

-	Sex! sade han plötsligt med eftertryck.

Skomakarn och jag tittade på honom.

-	Vad menar Danielson med sex? frågade jag.

-	När jag säger sex, så menar jag sex.

-	Bry sej inte om'en, Engström, sade Länder, för han har allti vari
liksom lite för sej själv. Nää, i fråga om skeppsbyggeri så ä dä inte te hugga
hur som helst. Dä ska va särskilda trän för kölen å särskilda för stäven
mä sina särskilda märken, annars blir dä ingen lycka mä skutan. Å
pengar ska dä ligga under mastfoten, koppar å silver, dä berättade far min
som ändå var åv bättre folk. Se dä finns märken, se! Precis som att en
aldri ska börja mä sillfisket före 28 oktober, Simon Judas! Men nu ska
han ha tack för supen, Danielson!

-	Sju, sade Danielson.

-	Sju - vad menar Danielson med det?

-	När jag har sagt sju, så menar jag sju. Å gå nu, skomakare, för vi har
af färder, Engström å jag!

Det glödde rött i Danielsons ögon, rödare än i skägget. Länder reste
sig upp med ett smeksamt ögonkast till litern och sade: - Ja tack då så
mycke, Danielson, för supen!

-	Åtta!! röt Danielson, och skomakarn vaggade ut med sitt stora huvud.

- Hör nu, Danielson, vad menade Danielson egentligen med sex, sju och
åtta?

-	Jo, skomakarn tackade för supen sammanlagt åtta gånger med
lämpliga mellanrum. Sju gånger tackade han innan jag körde ut honom. För
han ville ha mera. Därför drog han ut på tiden och trodde i det längsta
att jag skulle slå i en sup till och helst en för var tacksägelse. Jag räknar

127FRÅN YTTERÖN

tacksägelserna. Jag satt hela tiden och räknade dom. Men jag bjuder
aldrig på mer än en sup. Och nu vill jag säga en sak! Engström kan jag
umgås med. Men den där jäkla skomakarn är som en igel och som en
pos-tiljon ifråga om nyheter och skvaller på ön. Jag har burit mej illa åt på
Harön en gång för fyrtio år sen och det har jag fått plikta för. Och nu
vill jag vara i fred. Men skomakarn ska få stryk. En karl som tackar sju
gånger för en sup är en smilfink och en dålig karl. Vi är sextio år gamla
bägge två och han har för stort huvud. Jag ska inte slå ihjäl honom, men
han ska få just det som passar för en sån där liten en. Tänk efter,
Engström! En karl som tackar sju gånger för en sup är en otacksam basse och
en oförnöjd skobekare. Nu går jag och klår skomakarn!

Jag ville inte vara med om detta, utan gick ned till min båt och
lämpade in grästrossen i skansen. Men Danielson gick direkt hem till Länder.
Skobekarens stuga låg vacker, röd med vita knutar i en bränning av
blommande syrener. Där fanns pioner och lysande örter i gräset. För dessa
omständigheter hade Danielson ingen känsla. Han ställde sig på gårdsplanen
och skrek på Länder. Och skomakarn kom ut. Varpå Danielson började
klå honom.

Vid denna tidpunkt uppenbarade sig på krigsskådeplatsen två vilda
sjömän, Vågmans Kalle och Mari Östergrens Edvards Johan, som nyss
kommit hem från långsegling. De kommo i giljarsyfte, ty två minuters
väg från skobekarens stuga bodde Johanna Eriksson, som tillbragt ett par
stormiga år i Öregrund och nu dragit sig tillbaka för att överta moderns
stuga och hennes trasiga nät. Men här måste de hejda sig. Ty de hörde
Danielson svära och grymta och leva bärsärk bland syrenerna. Och när
de kommo fram, låg skomakarn klådd och rädd och syntes knappt i
gräset. Så slut var han. Men han goda huvud och hans fantasi förnekade sig
inte, ty kvicktänkt var han. Och när Vågmans Kalle frågade Danielson,
varför han var så ilsk och vad han hade för sig, reser sig skomakarn
(innan Danielson hunnit svara) på vänstra armbågen ur gräset, knyter
resolut högra skomakarnäven mot Danielson, som rasar tio meter därifrån

128FRÅN YTTERÖN

och härjar bland pionerna och syrenbuskarna, och ropar åt Danielson,
vilken såg ut som en bild av bara rödskägg med ett par glödlampor i: - Kom
hit, din förgjordade ullahund, så ska ja ge dej!

Men till pojkarna sade han något andfådd: - Dä va väl att I kom,
pojkar, annars hade ja gjort mej olycklig på'n. Men I skulle ha sett på, hur
jag skäggröckte honom!!!

Där låg den lille skobekaren med sitt stora huvud som moralisk segrare.
Det är nämligen så inrättat att små män ha fått ett övermått av
intelligens, som motsvarar just det minus de fått i tontal.

Allt detta fick jag mig berättat av fanjunkare Watz, som kom ned till
bryggan just då jag skulle hissa på och ge mig av till Svansarne. Jag hade
ju hört bråket däruppifrån, men inte velat blanda mig i det.

- Herr Engström, sade fanjunkaren, ge fan i att hissa på utan kom opp
till mej och drick en toddy! Jag förstår att herrn ska skriva om det här
och det är rätt, ge dom på plytet! Jag har försökt att införa disciplin här
på Ytterön. Men med såna underliga figurer som bor här, Danielson, som
har suttit inne för dråp, kapten Svalin, som lurade redarna på fem års
inkomst, skomakarn, som aldrig kom igenom första klassen i skolan,
därför att han hade engelska sjukan - så är det inte lätt att införa disciplin.
Jag är gammal militär, sir herrn, och när det gäller, kläder jag skott. Men
det här folket kan inte fan få bukt med. Det är vår styrka.

Fanjunkare Watz stod grå och hög och andades tobak ut genom sina
väldiga mustascher.

Han fortsatte: - Jag anser mig på grund av min militära ställning
förhindrad tala politik med en tidningsman. Men om herrn vill komma hem
till mig och dricka en toddy och äta strömming, skulle det vara mig kärt
och behagligt. Men framför allt - inte politik!

Jag beslog seglen och tillbragte några timmar till dagningen hos
fanjunkaren. Han blev min vän.

Sådana vänner är det ont om nu. Gubbarna, som jag haft till modeller
i tjugufem år, äro döda och deras söner äro ett nytt släkte med sportmös-

EngstrOm IX :9

129FRÅN YTTERÖN

sor och cigarretter. De kunna inte segla, ty de ha utombordsmotorer. De
kunna knappast fiska. Men hembränna kunna de på grund av vår
idealiska lagstiftning. De bli allt slugare i fråga om smuggling, under det att
tullpolisen blir allt dummare och dyrbarare att organisera.

När fanjunkare Watz och jag skildes åt på morgonen sedan han följt
mig ned till bryggan, hjälpt mig att hissa på och klarat mina sista skivor,
skrek han utåt fjärden, just då jag fått vind och slörade för en stark västan
hemåt:

-	Om dä skulle bli krig, så lita på mej! Skål, Engström!

Jag vände mig om och såg på Watz. Han stod bredbent på bryggan och
hans väldiga grå mustascher fladdrade i vinden.

-	Lita på mej, Engström!

(1924)

130Svenska Panoptikon

En marsmorgon i slutet av 1890-talet vaknade ogifte, vid Trutkobbens
fyr anställde fyrvaktaren Johan Emil Österlund antagligen bara av
glädje över att vara fri från vakt ett helt dygn, ty han hade tjänstgjort för
en sjuk kamrat, som nu tillfrisknat. Han gäspade, rörde om i sitt röda
helskägg ett slag, sög snusdosan, som låg bakom den väldiga
ejderduns-kudden, lade in en mullbänk Swartzens extra prima och drog upp den
blå rullgardinen, på vilken ett fartyg med bukigt råsegel och fladdrande
vimplar hastade fram över ett blickstilla hav. Han såg ut genom fönstret.
Ajaj! Isen hade kommit med nordosten, ett väldigt band, som sträckte
sig åtminstone en mil till sjöss. Månne det var skäl i isen? Inte på två år
hade han ätit sällever. Det vattnade sig i hans mun inte bara av snuset.
Och vädret var vackert. Solen hade nyss stigit upp och isen brann röd
med blå skuggor i det ljuvliga morgonskenet.

Så lyssnade han. Dörren till köket stod halvöppen. Lugna andetag med
en aning om snarkning hördes därutifrån. Där sov hans gamla mamma,
som skötte hans hushåll. Nittio år fyllda var hon och krokig som en
käppkrycka, men där fanns ruter i gumman. Den satte sig ingen på näsan på,
nej så jädrar och slå larm! Och Johan Emil älskade henne med en
kärlek som icke kände några gränser. Sträng hade hon varit, men rättvis,
och arbetat hade hon i sitt liv. Han visste icke av något styvare
fruntimmer. Det var väl därför han icke gift sig. Ty en mor skall kunna och
kunna lära sina barn tukt och seder. Han kom ihåg hur hon som änka
gick i mannens byxor och storstövlar och letade strandvrak till bränsle
och förtjänade en slant då hon fann något värdefullt. Hon hade varit

I3ISVENSKA PANOPTIKON

fattigare än en lus på en flintskalle och svårt hade hon haft det. Men
fick hon bara tre flundror på sina två nät, så räckte det till ett mål mat
åt de tre ungarna medan hon själv doppade potatis i sillake och höll
bordsskick med bön både före och efter måltiden. Stryk hade ungarna
fått när de gjort något sattyg och måste själva skära enslyorna för
bestraffningen. Men det hade blivit folk av dem alla. Och Johan Emil hade
stigit till fyrvaktare, så han var på den ljusa sidan. Men han kände ändå
samma med vördnad och fruktan blandad kärlek till gumman som han
känt som barn. Och nu var han femtiofem år gammal med skägg och
snus och uniform med vackra ränder och knappar på.

österlund slängde sina rödhåriga ben över sängkanten, drog på de
röda halvyllekalsongerna och gick ut i köket för att ordna med fyr i
spiseln. Det var kallt så andedräkten syntes. Gumman vaknade.

-	Jasså, ä du oppe, Johan Emil? Ja förstår inte att ja börjar bli så där
morronsömni å mej. Annars brukar gammalt folk vakna i svinottan. Men
du kan ju göra fyr, så ska ja sätta på kaffet.

-	Isen har kommit, mamma, kanske ä dä skäl i'n, Ja tar kikarn å går
opp på berget.

-	Ästu tokig, gosse, inte ska du väl ge dej ut i isen!

-	Nånå, mamma, en får väl titta, dä drunknar en inte å!

-	Toker! Ja di barna! När vi har mat! Trösta dej inte å gå ut i isen, ja
bara säjer dä!

-	Titta får en väl, dä kostar inget.

Och österlund kiev med sina bara väldiga fötter i sälskinnstofflorna,
som stodo vid köksdörren, tog den gamla segelduksklädda skeppskikaren,
gick ut på förstubron och spanade norr över. Inte en vindfläkt kändes.
Isen låg dikt till skäret. Inga brunnar syntes. Men långt ute såg han en
fläck som såg konstig ut. Den såg ut som jord i färgen, och han tyckte
att något levde i den jorden. Det var nog en issäl, där salarna ynglat.
Joho - nu såg han tydligt! Isen var full av säl därute, fast det nog var
ett vågstycke att söka sig dit. Men han såg svarta prickar mycket närmare

132SVENSKA PANOPTIKON

land. Det var väl ensamma gamlor eller ståtar, som sovo och gonade sig
i morgonsolen. Här fanns kött i havet, det var säkert.

Han gick in till gumman, huttrande i morgonkylan.

-	Här är säl i isen, mamma, ja tar skridstången å ger mej ut, ni må
skälla så mycke ni orkar. Men d'ä längesen ni åt blodpannkaka, mamma,
å sen ni doppade kokt sälmule i salt så flottet dröp om truten på er.

-	Ja, ja säjer bara, vore du nåra år yngre, så skulle du få si, din
ohe-ring!

-	Opp mä er nu å koka kaffe, mens ja laddar!

Johan Emil tog ned sin gamla sälbössa, en kvarts mansbössa, och
började ladda. Han visste precis krutmåttet, skar bort kanterna på den
hemmastöpta kulan av en tumändas kaliber, lindade in den i en skinnlapp
och gick an med laddstocken, medan gumman barbent under sin stickade
stubb smått morrande skakade kaffebrännaren över brasan. Det var fina
bönor och doften fyllde snart stugan, försonade sonens brist på lydnad.

Kaffet dracks och gumman hällde själv en god finkelsup i sonens kopp,
ty det hörde till på den tiden.

Österlund hade fått på sig kläderna med en vit skjorta överst och en
vit fårskinnsmössa på skallen för att inte sticka av mot isen. Han
hämtade skridstången i sjöboden och gav sig till havs.

Jag vet att jag går ur min berättelses ton då jag förklarar vad som
menas med skridstång. Det är en skida, mycket längre, bredare och
tjockare än en vanlig löpskida. På den ligger jägaren och tar sig fram på
isen med hjälp av händer och fötter. Framtill finns en ställning för
bössan och längst fram i spetsen sitter en fyrkantig bit vit segelduk med
utkikshål i, genom vilket bössmynningen sticker ut. Sälen tror att det är en
isbit, så länge han inte observerar dess annalkande. Den vitklädde skytten
är gott dold bakom lappen. På det sättet kan man i mot- eller sidovind
komma en säl ganska nära och inom skotthåll.

Utom bössan medförde österlund yxa, sin goda harpun och dess lina,
för det fall att sälen sårad skulle komma ned i någon brunn. Då gällde

J33SVENSKA PANOPTIKON

det att passa på och hugga till när han gick upp för att få luft, göra fast
linan runt harpunskaftet och börja leka med det dykande villebrådet.
Ty på is kan en man inte hålla in en sårad säl som dyker. Man måste ha
harpunskaft av så gott material och sådan kaliber att man kan lägga det
tvärsöver brunnen, om ens egna krafter icke räcka till.

Isen var dålig. Där fanns alla slags is - tallriksis, som bräcks och låter
på långa håll i lugnt väder, is som såg ut som tusen buteljbottnar kloss
bredvid varandra, is som verkade stalaktiter och is som såg ut som
hop-snärjda vita ormar. Det var inte lätt att gå på allt detta, och österlund
hade sina sälskinnspjäxor på för värmens skull, av gråsälsskinn, med
späcket fastsittande på insidan och åtdragna med en tåt om vristen.
Sådana duga bara i stark kyla. I tö bli de som en gröt och tranen går
igenom dubbla yllestrumpor. Med sådana kan man förfrysa fötterna om det
smäller till och blir kallt efter töväder och man inte hinner i land.

Men österlund hade tagit kursen och gick efter solen. Där fanns inte
mycket isskruvning att ta skydd av - och plötsligt såg han något svart
mellan ett par isbitar inte alis långt borta. Han dök ögonblickligen ner.
Här var isen jämn och han gjorde i ordning skridstången tyst och sakta,
tog kurs och började hasa sig fram med fötter och händer. Stundom
höjde han sig litet och såg över skridstångsseglets kant - mycket riktigt
-där låg en själ och sov! Han såg visserligen varken huvud eller stjärt,
men så mycket såg han att det var en stor en, en gammal ståte med
späck för många riksdaler, om allt var som det skulle vara. Han fortsatte
med ögonen på skaft genom skotthålet. Märkvärdigt i alla fall att själen
inte tittade sig omkring ibland. Men solen gassade så skönt och han sov
som en gammal fet kyrkoherde som har hjälppräst.

Nu var österlund närapå inom kulhåll. Han höjde sig så sakta - han
vågade till och med ställa sig på knäna - ståten låg orörlig - och långt
borta såg han ett myller av sälar på det jordfärgade iskälet han
observerat genom kikarn. Men nu såg han också att där blivit en yppna med
blått vatten strax bredvid.

J34SVENSKA PANOPTIKON

Nu var han inom skotthåll. Han kände sin bössa och kände sig själv.
Han hade satt kula i kula på femtio steg en gång, när de haft kalas på
Trutkobben och i fyllan och villan velat visa sin bössas utmärkta
egenskaper - för att inte tala om den egna nykterheten - så nog kunde han
klara den här saken.

Nej - nu vågade han inte krypa längre. Det blev tallriksis och det
började klinga av kanterna, som bräcktes. Nu tog han sikte i Guds namn

-	noga och väl - och brakade loss.

Sälen rörde sig icke. Men skottet ekade förfärande utöver vidderna.
Han reste sig upp. Sälen låg kvar. Men därborta på det bruna flaket blev
det ett liv. Hundra sälar störtade sig i havet.

österlund sprang fram till sin säl. Men sälen var ingen säl. Det var
en tunna, stor som ett fotogenfat, eller större, infrusen i isen. Men den
såg även på nära håll ut som rundningen av en fet gråsäl, som sover
djupt och lugnt i solgasset. Kulan satt där emellertid - mitt i tunnan.
Han tittade i kulhålet. Det såg ut som späck innanför, österlund tog fram
kniven och fick fram en bit av innehållet, luktade, smakade, smackade.
Och så satte han sig på isen och såg fruktansvärt enfaldig ut. Fatet
innehöll vax.

österlunds första känsla var besvikelse. Han hade velat ha en säl. Men
medan han fortfarande satt på isen och övertänkte sin ställning, fann han
att ett vaxfat på bortåt 200 kilo - och hans beräkning var inte alis dum

-	var mycket mera värt än en säl. Samtidigt beräknade han, att man
från fyren observerat hans jaktutflykt. Han var icke väl sedd av en ung
glop till fyrbiträde. Alltså måste han anmäla sitt fynd och låta det
komma på tullauktion. Vid en auktion på denna långt från ali ära och
redlighet belägna fyrplats var det icke troligt att många skulle bjuda över
honom, om han ville ha sitt rättfångna byte själv. Alltså fanns här
möjligheter till förtjänst. Han började hugga loss fatet, och med klokt
användande av skridstång och harpunlina fick han efter mycket besvär upp

J35SVENSKA PANOPTIKON

det på isen. Det blev ett hårt arbete, och först i skymningen hade han
vaxet i sin sjöbod. Hans mamma skällde och kokade kaffe, medan han
gjorde överslag och beräkningar. Han fann att det var klokast att resa
till Stockholm och själv sälja vaxet. Hans semester skulle infalla i juni.
Han hade icke varit i Stockholm sedan han på skonaren Blixten som
femton års pojke skickats i land några dagar under detta stolta fartygs
uppehåll i huvudstaden för att köpa mat. Och misslyckats. Och fått stryk
av kocken och styrman och kapten. Hans minnen från stån voro alltså
icke vidare ljuva. Men nu var han en statens tjänsteman med lön och
semester på fjorton dagar. Alltså skulle han resa dit och göra en affär
på samma gång som han för en gångs skull i sitt liv ville roa sig.

Hans vax var fint. Han fick betala det på tullauktionen med ganska
dyra pengar. Det var ryskt vax - ty en tullnär kunde avläsa de bokstäver
som prydde fatet. Ryssarna producera mycket vax för ljus i sina kyrkor
och det här var kyrkvax, det svor tullmannen på. Fatet var värt en
förmögenhet och österlund hade fått det för billigt. Men nu skulle han inte
vara dum, när han kom till stån. Han skulle hålla på vaxet i det längsta
och inte låta lura sig. Ty Stockholm var fullt av bovar och rackare, som
begagnade sig av okunnigheten hos en man, som egentligen aldrig sett
något annat än Trutkobben, fast han hunnit till den mogna åldern av
femtiofem år.

Värst var det för österlund att skiljas från sin mamma. Men han tog
löfte av den övriga fyrbetjäningen att hon skulle få daglig tillsyn -
kafferep var dag och besök flera gånger om dan. Han skulle köpa presenter
åt gumman. En äkta schal skulle hon ha och en hatt, lika vacker och
vackrare än den som lotskaptenens fru hade haft när hon kom till
Trutkobben i somras. Och så skulle hon få en käpp med silverkrycka på i
stället för hasselpåken hon gick omkring och stötte med. Och en brosch
och en ny psalmbok. Ty Österlund hade lagt av litet pengar under årens

J136SVENSKA PANOPTIKON

lopp. Supit litet hade han ju, men brännvinet gör ingen statstjänare
fattig, ty det är billigt. För resten hade gumman haft hand om kaggen och
egentligen bara serverat den obligatoriska morgonkasken, som en karl
behöver. Och han skulle ju vara borta bara fjorton dar.

Österlund reste med lotskuttern, som varje månad kom till
Trutkobben med fotogen och post och mat och alla nödvändigheter. Hans
vax-tunna stod fint surrad på backen och på densamma satt han själv med
oro i hjärtat för mamma men med nyfiken glädje vid tanken på
huvudstadens härlighet och den stora affär han skulle göra. I en nysydd ficka
på västens insida hade han sin välförsedda plånbok. Han var klädd i
uniform och såg vederhäftig och sjövild ut med sitt stora röda skägg och
sina sjöblå ögon. Mamma hade virkat muddar åt honom med blå och
röda kanter. Sådana begagnades i hennes ungdom till helgdagsdräkt. De
gjorde sig icke riktigt bra till uniformen. Men mamma hade gjort dem
och därför fingo de sitta kvar.

Österlund kom till Stockholm, fick sin vaxtunna lämpad i land och
fraktad till ett magasin vid Rosenvik. Själv fick han bo ombord på lotskuttern
tills vidare, och nu gav han sig ut i världsvimlet.

Stockholm var nytt för honom. Han var gammal ungkarl och hade
-kan man säga - hittills bara hängt sin mamma i kjolarna. Nu kom
storstaden med alla farligheter och lockelser och grep honom som en
tusen-armad polyp. Han behövde inte länge gå ensam. På Skeppsbron, vid
Sjöbergs plan, på Söder och på Djurgården träffade han bekanta, som
besökt Trutkobben och varit hans gäster. Han träffade gamla
skeppskamrater - somliga som sjåade och somliga som hållit sig uppe - och han
umgicks med dem. Men han svinade inte ner sig, ty han hade aktning för
sin uniform, den han ständigt bar. Men festade gjorde han. Han gick
på Mässingsstången och Freden och Vega och åt stora biffstekar med
mycket lök och tog stora supar. Och mitt i hans röda skägg stod dagen

137SVENSKA PANOPTIKON

i ända ett stort leende - han var i Paradiset! Men om kvällarna, när han
kommit ombord på lotskuttern, låg han och snyftade och tänkte på sin
nittioåriga mamma, som ännu inte fått silverkryckkäppen och den äkta
schalen. Han försökte göra affär med sitt vax, men ansåg sig alltid
underbjuden. Kamrater försökte narra honom, och det genomskådade han.
Han gick till apotek, till kemiska fabriker, men alla underbjödo, och snart
skulle lotskuttern gå. Då måste han ta in på hotell. Och han hade hört
att alla hotell drällde av löss och väggskäktor. Det passade honom inte,
ty han var ren och fin och hade en uniform, som var mycket styvare och
betydelsefullare än någon annan. Den var lotsverket^, och den fick han
inte smutsa ner. Hur kunde man tänka sig sjöfolk utan fyrar och utan
folk som vaktade och ansvarade för dem? Nehej! Stockholm passade
honom inte. Det var en djävla stad. Men vaxet? Han gav fan i vaxet. Det
skulle han ta med sig hem igen och göra julgransljus åt mamma av. Och
ingen käring på hela jorden skulle få en sådan illumination som hans
mamma.

Lotskuttern stannade. Han behövde inte bo på lusiga hotell. Han
tackade Gud och gick ut och köpte schalen och broschen åt sin gamla
mamma, när han fått reda på faktum.

Äntligen kom sista dagen av hans Stockholmshärjning. Under
semestern hade han lärt sig staden något så när, men han var fortfarande den
naive femtiofemårige pojken, som i hela vida världen bara hade sin
nittioåriga mamma att lita på. Utan henne var han rodös och hjälplös. Han
hade fått många bekanta i staden, ty han var glad och kvick och
barnslig. Och nu skulle han avfestas en trappa upp på källaren Freden. Det
var glatt och trevligt stoj och lustiga historier. Där trivdes skeppare och
styrmän och lotsar och skärgårdsfolk. Jag har själv aldrig lärt mig så
mycket av skärgårdsliv och sjöliv som i övre våningen på källaren
Freden på den tiden.

Och Österlund bjöd på sexa, som det hette. Han skulle ta avsked av
stån och aldrig komma tillbaka, ty han skulle gå i tjänst igen och aldrig

J138SVENSKA PANOPTIKON

ta semester mer. Han blev så fruktansvärt berusad, att när han efteråt
mådde illa, lät det som när ett par björnar para sig.

När han morgonen därpå gick ut i stån och dillade, kom han till
Kungsträdgården och upptäckte Panoptikon, som då var ganska nytt.
Jag tror det öppnades år 1889.

österlund dök ögonblickligen in i Panoptikon och blev på grund av
sitt morgontillstånd fruktansvärt gripen av dess härlighet. Hela dess
tanke, dess innebörd var något absolut nytt för honom, nytt och
idéväckan-de. När han övertygat sig om att dess invånare icke voro levande utan
bara modellerade i vax och uppstoppade - vilket han efter åtskilliga
försök till vänligt närmande tämligen snart insåg, fick han en idé, och en
lysande sådan. Hans gamla mamma var alltid det centrala i hans psyke.
Han förstod att han här måste föreviga minnet av sin mor, det styvaste
fruntimmer han någonsin träffat. Efter åtskilligt sökande mötte han en
tjänande syster, vilken han frågade efter vägen till direktören för
anstalten. Han blev visad in i ett rum, där en allvarsam och bredspårig man
satt vid ett skrivbord. På svenskt ämbetsmannasätt såg han avskräckande
och ogemytlig ut.

-	Ursäkta, sade österlund, skulle det vara möjligt att få in en
människa här på Panoptikum - det vill säga - inte som levande utan som
bild - och vad skulle det kosta?

-	Vem är herrn? frågade den dystre ämbetsmannen.

-	Mitt namn är Österlund, fyrvaktare på Trutkobbens fyr i Östersjön.
Skulle det inte vara möjligt att få in mamma här?

Ämbetsmannen fixerade Österlund och rynkade sina byråkratiska
ögonbryn.

-	Tja, det beror på, vad det varit för en kvinna och vilken hennes
livsgärning varit. Har en människa till exempel idkat stor och avsevärd
välgörenhet ...

-	Ja, det har hon, direktörn! Jag vet ingen som har gjort mej så mycke
gott i livet...

139SVENSKA PANOPTIKON

-	Ni missförstår mig, herr österlund! Jag menar, om hon donerat
avsevärda summor till välgörande ändamål...

-	Nej, det har hon inte, direktörn för hon har aldrig haft nåra
pengar ...

-	Eller om hon på annat sätt utmärkt sig.. .

-	Ja, hygglig har hon varit hela sitt liv och släpat och slitit. ..

-	Ja, men förstår herr Österlund, hit kan endast komma bilderna av
människor, som på ett eller annat sätt i hög grad skilt sig från andra
genom sitt liv, sina handlingar. Till exempel kungar, härförare, diplomater
- tja, till och med stora brottslingar, mördare, tjuvar . ..

-	Direktörn, stulit har mamma inte!

-	Jaså, men vad är det då för märkvärdigt med henne? Har hon inte
utövat stor välgörenhet med svindlande summor eller varit en stor
brottsling, så förstår jag inte varför hon skulle vara berättigad att komma hit
som bild.

-	Jo, si hon är så förfärligt gammal!

österlund svettades.

-	Hur gammal är hon?

-	Mamma är nittio år. Det räcker väl?

-	Nittio år är ingen ålder för Svenska Panoptikon. Vore hon
etthundrafemton eller etthundratjugu år gammal, skulle hon möjligen vara
mogen.

-	Ja, men så har hon varit så förfärligt fattig och bott ensam i en
stuga på Trutkobben så förfärligt många år och fostrat opp tre barn utan
ett öre och arbetat värre än något fruntimmer i Sverige.

-	Det hjälper inte, herr Österlund. Adjö, herr österlund!

-	Ja, adjö då, direktörn, och jag får be så mycket om ursäkt för att jag
upptagit direktörns dyrbara tid!

österlund gick dyster i hågen ned på gatan. Han kunde inte begripa
att en kvinna av hans mammas kvalitet icke skulle vara värdig att
införlivas med detta galleri av storheter. Ty för honom var hon mycket finare

140SVENSKA PANOPTIKON

än hela bunten. Han förstod inte den kalla och praktiska
affärsmässigheten hos direktören i Panoptikon. Utan hjärta, utan förståelse.

Han gick stirrande i gatan nedåt gamla Dramaten. Men plötsligt
stannade han och hans ansikte lystes upp av ett inre sken. Han hade fått en
idé och trodde sig förstå Panoptikon, dess direktör och alla de
svårigheter, med vilka en nystartad affär måste laborera.

Han gick tillbaka, knackade på och blev ånyo insläppt till direktören.
Han hade erinrat sig sitt fortfarande osålda vax och sade:

- Ursäkta direktörn, att jag ännu en gång tar opp direktörns dyrbara
tid, men jag kom att tänka på en sak. Kanske herrarna inte har
tillräckligt med vax? I så fall har jag, bara jag kan få in mamma! Men jag vill
säga direktörn: stulit har hon inte!

På kvällen gick lotskuttern med Österlund, vaxet, schalen, broschen
och åtskilliga ton erfarenheter tillbaka till Trutkobbens fyr. österlund
hade fått nog av Stockholm.

(1924)

J141I en tredjeklasskupé

Södra Sverige. Vinterlandskapet åker förbi fönstren. Luften är tjock av
rök och andra mera animaliska dofter. En yngling tapplar sökande på
ett handklaver. Det äts matsäck och bjudes på snus.

En luffare och en rallare, båda äldre herrar, sitta mittemot varandra
och börja så småningom utbyta tankar. De tala om arbete och resor
-komma bra överens, ty de ha erfarenhet. De uttrycka sig hövligt och med
ömsesidig vördnad för varandras sakkunskap.

Luffaren är den som känner Sverige bäst - bättre än rallaren, fast
denne också farit vida omkring. Men luffaren förhäver sig icke över sitt
vetande, vill icke vara överlägsen, icke bräcka den andre. Han kan icke
hjälpa att han är styvast. Samtalet rör sig om allt nordligare belägna
trakter. Det passerar Jämtland och luffaren börjar tala om Lappland och
lapparna. Han talar av erfarenhet.

En bonde som sitter bredvid har följt konversationen med intresse och
anser sig böra deltaga.

-	Ja, di lapparna, säger han, dä ju ett underlit folk. Dom bor ju i
kåtor ---

Det blev tystnad. Luffaren och rallaren stirrade förvånade på den icke
sakkunnige, som vågade blanda sig i samtalet.

Tystnaden blev lång och pinsam.

-	Kåtor, sa du! sade luffaren plötsligt. Kåtor! Va faen vet du va dä
ä? Den här herrn (och han gjorde en gest åt rallaren) han vet inte va
som menas med en kåta. Han ä rallare för resten. Och ändå vet han inte

142I EN TRE DJE KLASS KUPÉ

va som menas med en kåta. Va faen hostar du då om? Gå du hem å lägg
dej hos din mamma å håll käften, bondhyvel!

Bonden flyttar sig över på andra sidan gången, ty han känner sig liten
och obetydlig. Felet var ju hans eget för resten, ty varför skulle han
blanda sig i bildat folks samtal? Nu sitter han bland likvärdiga. Där finns till
och med personer, som han känner igen och som han nog sett på någon
marknad i hemtrakten. Ett samtal börjar och han deltar i det, ty här
känner han sig säker. Någon talar om en bonde med vedernamnet
"Sopp-Adel".

Sopp-Adel! Jo den kände han. Den hade han träffat på Eksjö marknad.

-	Varför kallar de honom för Sopp-Adel? Jag har hört det namnet så
ofta, säger en karl, som ser ut att vara lantbruksinspektor eller något
liknande.

-	Joho, säger bonden, jo, si hanses far, han hette Johannes Petter
Svensson, å han bodde i Bellåsen i Bellö socken - å sen feck han heta
Sopp-Adel!

Lantbruksinspektoren stirrade lika klok på bonden, men lät sig nöja
med svaret.

Tåget stannade vid en station och bonden steg av, sedan han tagit
avsked av sällskapet.

Tåget rasslade i väg igen.

-	Ja, inte blev jag klok på det svaret, sade lantbruksinspektoren. Si jag
har hört det där namnet Sopp-Adel så många gånger, så jag skulle vilja
veta varifrån han har fått'et.

-	Där borta sitter en som ä från Krakshult - han ä körkevärd för resten
- å han har nog reda på Sopp-Adel, sade en i sällskapet. Hör nu
körkevärd, ropade han. Kom hit så får vi fråga honom om en sak!

Kyrkvärden kom och satte sig på den nyss avstign.es plats.

-	Jo, hör nu kyrkvärden - ja, jag ser att vi känner varandra - mitt

143I EN TREDJEKLASSKUPÉ

namn är inspektör Karlsson - hör nu kyrkvärden, han känner bestämt till
den här Sopp-Adel?

-	Jaa vesst - vesst känner ja Sopp-Adel.

-	Hör nu säj mej, kyrkvärden, varför kallas han egentligen Sopp-Adel?

-	Jo si hanses far, han hetade Johannes Petter Svensson, å han bodde
i Bellåsen i Bellö socken - å sen feck han heta Sopp-Adel.

-	Ja men det förstår jag inte.

-	Jojomen, sen feck han heta Sopp-Adel.

-	Ja, men---

-	Jo, Sopp-Adel, den känner vi nog, å dä namnet har nog spektoren
hört många gånger. Joo, som ja sae, hanses far hetade Johannes Petter
Svensson, å han bodde ändå i Bellåsen i Bellö socken - å sen feck han
heta Sopp-Adel. Dä finns inte mer än en Sopp-Adel, så dä samma kar vi
talar om. Jojomen, dä nog så säkert!

Inspektor Karlsson stirrar ut genom fönstret. Vinterlandskapet åker
förbi. Ynglingen med handklaveret tapplar fortfarande sökande på
stämmorna. Luffaren och rallaren ha hunnit in i Norge via Kiruna och
Riksgränsen.

(1924)

144RIKSDAGSGUBBAR OCH ANDRAPer Albin
Hansson

Sångmö, som förr stått mig bi att föra den vanskliga plektern,
hjälp mig åter i dag, då det gäller den ädle Per Albin!
Lyran är ostämd och strängarnas guld har svartnat med åren,
fingrarna stelnat av gikt och rösten, något bronkitisk,
klingar väl ej som i ungdomens vår, men strävare toner
passa måhända i tidens konsert av kakofonier,
saxofonisk negermusik och vrål av sirener.
Jag som är gammal och uppfödd och van vid klassiska välljud
störs i mitt lugn av denna musik, men ung är Per Albin,
där han på stöddiga bollsparkarben framvandrar sin bana,
van vid sitt Stadions hejarop och visslingars illtjut,

147PER ALBIN HANSSON

van alltså vid politisk musik och bullret från massan,

där det jäser och där han vädrat revolutioner.

Men en gång bar han ock på sin rygg den förnedrande kalven

med dess reservportion, dess tältdel, kappa och spade.

Detta hände på Ljungbyhed i hans tidiga mandom.

Där befordrades han till och med till reservkommissarie,

fast han på lediga stunder försålt antimilitaristisk,

upprorisk litteratur och en dag av fyra husarer

hotats med stryk men redde sig bra, ty lik Frithiof-skaldens

Axel ställde han sig mot en bok med ränseln och slog så

anfallet djärvt tillbaka och segrade. Bra gjort, Per Albin!

Sedan på allvar började han sin politiska bana,

stiftade socialdemokratiska ungdomsförbundet

och blev tidningen Frams redaktör, protesterande häftigt

mot Hjalmar Brantings mjäkiga sätt att kapitalister

efter förtjänst behandla. Sen kom han i Soss-Demokraten,

där han blev utmärkt som redaktör och flitigt höll efter

tidningens "klisteraristokrater" — en märkvärdig titel!

Så blev han riksdagsman år nittonhundra och attan

och begynte med kläm en duktig politikers gamla

konventionella partikarriär. Åtog sig försvaret

av gamla Sverige två gånger om, kom i flottkommissionen,

uppburen högt av ali sjömilitär och byggde (på papper)

ett slags kryssare, högst exklusiv, den Fabian Månsson

under folkets stormande jubel kallade "pottan,

kastad i en Atlant!" Han har stukat syndikalister,

bolscheviker och vänstersocialister och väntas

nu av läktarens män göra ett mål tör nationen.

(1932)

148ÖVERSTÅTHÅLLAREN 
 TORSTEN NOTHIN 

Räck mig din småländska hand, o överståthållare Torsten!
Tack! Jag känner att i den finns ben av vår hembygds förnäma
kraftiga bondekultur med gynnsamt inslag av gammal
nyttig klerokrati — och den har du användning här för!
Bruka den nu och välkommen hit! Min välsignelse har du
som i en liten gyllene ask, tjugufyrakaratig.
Men, min förnämlige bror, har du noga begrundat och insett,
vilket Gehenna du ingått uti? Att du lovat att bära

149
TORSTEN NOTHIN

på dina skuldror ett ok, som i vikt kan räknas i tontal?
Väl jag känner din instruktion, ty min bildning är grundlig.
Gudstjänst och sedlighet och uppfostran står på din lista
först och främst, men minns, att i tusenden av kommittéer
måste du presidera och stå som en Gud eller Moses
i vår stads magistrat och vistas i rådstuvurätten.
Överexekutor du är — jag darrar vid tanken. —
Böters förvandling och brottmål och själva Fan och hans Mormor
måste du umgås med. Kommunalstämmor, kyrkoråd, skolråd,
handelsregister och Kronans börd och gatuanläggning,
fattigvård, hälsovård — även min — är du satt att bestyra,
sprängämnen, arsenik och brännvin och konjak och visky
måste du syssla med, fast din läggning ej är alkoholisk.
Ja, du är huvudstadens polis, du är allt, du är Torsten.
Men när jag kommer raglande hem från Gyldene Freden,
häkta mig ej, utan följ mig upp i min trevliga våning
för att stanna tills morgonen gryr. Jag skall ge dig desseiner
rörande skötseln av Stan. Jag är gammal och vis och mitt namn är
än några år framåt din småländske vän

Albert Engström.

(i933)

150
SVEN ADOLF HEDIN

Våren är brånadens tid och den härliga månaden Majus
farligast för de gamle också. Det märkes i riksdan.
Gubbarna sjunka ihop och dåsa i hettan på bänkens
vekligt stoppade sits i den välluktmättade andra
kammarn, där allt som är kvickt hittas på. Förstå vad jag menar.
Ordet begärs av Sven Adolf Hedin, och gubbarna spritta
upp ur sömnen och tycka att fan har löst sina bojor.
Liksom Moses från Sinai berg för egendomsfolket
indignerad läste sin lag, så läser Sven Adolf
grundlagens bud. Det är väl, att det finns en enda som kan den.

(1901)

151
WCf-JlKHVIT*- ^ÖVWKMörkhult

Mörkhult, ge fan i all politik och ge fan i Pegasen,
vilken för dig är en stut, kviga eller en tjur.
Åh - jag förstår dig så väl, där bakom plogen du lunkar
längtande efter en sup i ett Stockholmshotell.
Hemma har du det svårt, ty själv du vågar ej bränna
men din själ liksom min trivs ej i trångmål och sån't.
Smålänningar äro vi båda två, men jag tycker du sköter
dåligt vårt ädla kall, adelns i Svea land.
Du är dum, det är hemskt att säga det om en "smaulänning".
Men din valkrets ändå dummare synes mig va'.
Sverige, skicka sådana män tillbaka till plogen,
giv dem dynga och snus, öl och vadmal och palt.
Då blir Sverige fritt och gott och ljuvligt att bo i,
då blir Mörkhult en pamp, lerig, med doft av pudrett
luktande hundraåriga strumpor och mörka kalsonger
vävda av älskande viv, sydda av vem fan ni vill.
Men när Mörkhult giver sig ut på en resa till Norrland
härmande Nansen och Amundsen och Peary och andra
varder jag spökrädd, vid Gud, och blir rädd! Ska sådana sitta
i vår riksdag, så spottar jag på den och svär att förfölja
den så länge jag lever och äter och super och andas.
Nu har jag sagt vad jag vill ungefär. I tålen väl kniven?

(1923)

153
Philip Leman, Erik Wijk
Ivar Wijk

Inne i baren på Grand vid en Canadian club punsch
satt jag och njöt utav fan en kväll i den gräsliga veckan,*)
då i negrernas hord det var fröjd. Nu äro di lissna,
ty från piedestalernas höjd ha åter de trillat.
Tre Göteborgare sutto där ock; en av dem var Leman,
och en kallades Wijk, den tredje kallades Wijk ock.
Just så här såg dom ut. Jag högg dem i skydd av mitt höga
glas och såg likgiltig ut. Och kanske även jag var det.

(1901)

*) Pressens vecka.

154
JVndv.fi» Kamrrtaten

Ollas And. Ericsson

Ollas, storvulne son av Gagnef och Rättvik i Dalom,
än är dig Ovanmyra för trångt, och du längtar att draga
än vart år över Brunbäcks älv mot söder i härnad.
Tiderna ändrats, och djupt i muséernas gömmor begravna
vila skäktor och pilar som förr fördunklade fästet,
då I kämpaden bondens kamp mot nya idéer.
Ollas, bjuder jag dig en kväll på kungliga opran,
följer du med? Blir du sjuk kanske av E-moll-sonaten,
eller besvärja vi fram tillsammans något av Wagner,
om ditt öra för Beethoven ej är nog komplicerat?
Ollas, hörde jag rätt, eller har jag fått om min bakfot?
Inskränka statens musik? Proh pudor! Inser du icke,
att om det smäller en gång, vi behöva tusende trummor,
tusen basuner och tusen horn och tusen trumpeter,
tusen piccolaflöjter och mer än tusen kornetter
för att sjungande gå mot nederlag eller seger!
Tänk dig, när luften är tung av bly, som visslar, och vid dig
Smeds Lars Olsson och Back Per Ersson i Hede och Tällberg
sträcka mot himlen armarna upp med krossade pannor,
om du ej hade musik! Eller vaktparaden allenast
bara med handklaver eller bara ett munspel i täten —
aldrig du brydde dig om att gå i takt i dess förtrupp!

(1901)

157
N.A:SON BERG
VÄRMLANDS LÄNS Östra

Frodige, rödlätte proletär i päls och cylinder!
Ofta beundrade jag din ljudande stämma och patos,
när du gick på som en kvarn för de små, dina fattiga bröder,
som ej ha råd att ens på en stamp ha päls och cylinder.

158
n. a:son berg

Liknar du icke en brukspatron väl mycket till klädseln?
Sådant är farligt, Berg, när man valts att representera
socialdemokraternas hop i det ostliga Värmland.
Bland dem sticker du av som en fluga i kål, och du spelar
högt spel, Berg! Ditt mandat kan kortare bli än du anar.
Vad skall du sen med din päls, där du svettas i gjuteriet?
Stormen är däremot bra. Behåll den att gjuta din ångers
feta och ymniga tårar uti, för sena dess värre!
Gjutmästar Berg, tag av dig din päls och tag av dig cylindern,
vilkens foder osar ännu av frimickelsglorian!
Den släcks icke så lätt, när en gång man haver anammat
Nåden så rikligt som du, och minns, att fettet ger näring,
om kosmetiskt eller en följd av orgier på biffstek!
Fjärran vare det mig att förargas över ditt yttre,
tvärtom gillar jag högt, att du sköter det och att du ej går
sotig omkring, som direkt du slunkit ur gjuteriet!
Men är du verkligen socialist? Och har du ej fallit
ofta nog ur din roll och trampat hårt i klaveret?
Något finns det som nämns partiprogram, eller huru?
Bröt du ej mot detta ibland? För var gång det hände,
såg jag en tunga av eld över skallen på dig, fast ej av
samma slags eld som i dem, som för snart två tusen år sedan
över en liten hop proletärhjässor lyste en pingstkväll,
men deras ägare hade ej päls, ej heller cylinder.
Är jag nu där igen? Vad röra mig väl dina kläder!
Ginge du höljd i säck och hade i stället för stormhatt
aska i håret du strött, det spelar samma piano,
blott ditt partiprogram du följer i obrottslig lydnad.
Tar du ett snedsteg på sidan därom du kallas berusad
eller en Judas — du minns den där karn, som hängde sig sedan!
Håll rätt kurs i galoscherna, Bergl Du har ju galoscher?

(1923)

159
JOHAN GUSTAV FORSBERG.
    I STOLPETORP
ÖREBRO LÄNS SÖDRA

Välkommen hit tillbaka igen, beskedliga Forsberg!
Drag ur fickans rymliga svalg din dosa av mässing,
syna din älskliga bild i dess mönjeramade spegel
och torka äggulan bort, som ännu lyser i skägget
och på din lantliga väst! Ni måtte frossat förbannat
hemma i Stolpetorp på färska ägg under påsken!

160
JOHAN GUSTAF FORSBERG

Har du aldrig tyckt synd om din tupp, som veckor i förväg
måst släpa ut sig för dig för att mätta din pockande mage,
var gång hem du väntas till påsk? Nu går han och ragglar
utschasad, hålögd och klen och släpar efter sig benen,
medan du själv på din betsade bänk med svårighet endast
undertrycker naturens röst i din dästa lekamen.
Gamle folkriksdagsman! Jag unnar dig gärna ett skrovmål
då och då, ty aldrig du blir vad man kallar ett matvrak.
Trognare liberal än du finns ingen i riksdan,
men spotta upp dig ibland och ryt och blixtra och dundra,
tala med tungomål och slå dina bergsmannanävar
hårt i pulpeten och svär, så att frimickelshjorden i kammarn,
alltför talrik ännu, gunås, kan få sig en dåndimp!
Men du är allt för snäll, min goda, beskedliga Forsberg!
Titta på våren och lär av bäckarnas brusande flöden!

Såg du i påskas dem ej, när du synade Stolpetorps marker?

(1912)

Eneström IX:II

l6l
Påboda

Gamle Påbodagrar! Se här min lantliga näve,
tryck den och se på den! Lukta och säg, om ditt hjärta ej sväller,
när du naglarnas sorgkant ser och förnimmer aromen,
konstgödslad fädernejord och stall och stia och lagård!
Vore du icke frireligiös, jag bjöde dig kanske
efter riksdagens slut komma hit och sköta mitt lantbruk.
Här, ska du se, finns allt vad du vill. Jag har trädgård med drivbänk,
åkrar och äng och skog — två hästar äger jag också.
En är av Islands ädlaste stam. Den andre är boren
fjärran i Hellas och riden en gång av feniciern Cadmus.
Pegasus är hans namn, och skodd med vackra daktyler
med sina hovar han sparkade upp i Boeotiens ängder
Aganippe, källan, som du, Alfred Petersson, aldrig
kommer att dricka ur, trots din folkhögskolebildning.
Den predikantskola, där du har gått och lärt dig att tala,
hjälper dig icke här. Dina barn, som du ångrande döpte,
hjälpa dig inte ett dugg och din småländska härkomst ej heller.
Petersson, räck mig din hand och skåda mig in i pupillen!
Säg, vi stavar du icke ditt namn, som sig höves, med tt?
Det vore demokratiskt och klokt. Man väntar det av dig!
Men du går på som självaste Fan. Regeringsombyte
tycks ej genera dig alls. Du har beställt taburetten

163
PÅBODA

efter ditt eget abdomen och hällt syndetikon på den.
Jag har följt din karriär och genomskådat dig, Alfred!
Minns, hur du valdes, en ung och frireligiös liten Pettson,
nere i Kalmar län, Södra Möre, vars härliga trakter
jag gick igenom, då du, fylld av den Helige Ande,
slutade tugga snus och började med politiken!
Än jag minnes ditt jungfrutal och ditt väldiga skall på
statsutskottet och hur du blev pamp i framstegspartiet,
ävlades, jävlades, steg och svällde och rakade slutligt
ner i Lundebergs ministär som jordbruksminister.
Kort blev glädjen, men när Kalle Staaff kvitterat sin æra,
åkte du in som minister igen. Du kunde ha blivit
statsminister, om ej du märkt din egen begränsning.
Kära Petersson, tack att du skötte dig då som du borde,
och att du Lindman gav plats. Men förslaget i rösträttsfrågan
skrev du ju inte själv? Din hand på hjärtat, o Alfred!
Viserligen är du en pamp och jävligt begåvad,
men det finns gränser för dig också. Borgmästare Geijer
nere i Trelleborg och Gustaf Gustafsson, han — som
spridde bildning i ohygglig grad i Östgötalandet
som redaktör för sin Correspondent - ju skrevo det åt dig?
Petersson, Petersson, ångra och tänk och blygs och bete dig
som den du verkligen är, en smålänning, tagen från plogen!
Men vi kunde du icke bli vän med den hygglige Lindman?
Paragraf 46 i riksdagsordningen var det,
listigt skriven och lumpet och lömskt formulerad, men galet
tänkt, som släppte ett groende frö till tvedräkt ibland er!
Påboda, gamle agrar, och Du, vår Nelson i Sverige,
Lindman, tagen varandra i hand och beseglen ånyo
brorskålen, föreslagen en gång av den äldste ibland er!
Landshövding måste Påboda bli. Jag givit mig fanken

164
PÅBODA

på att han blir det en gång. Liberala samlingspartiet
äger den ädle som i en ask. Där fångar han bönder
listigt och trevligt och fruktansvärt — bondfångare är han.
Petersson, tänk ändå! Man måste va full utav faen,
smålänning innerst i själen som vi, illistig och lagklok
för att klara sig fram. Du minns, hur biskopen Tottie
fick din senatorsröst på grund av glänsande dumhet
hos en av ditt parti, men du, du sög dig tillbaka
hem till Småland igen. Du sitter på Jönköpingsbänken,
när du icke med fjädrande steg går fram och voterar.
Påboda! Hej! Jag har gjort ditt porträtt och skapat din uppsyn
som du borde se ut. Jag glömde nordstjärneorden,
men ett förskinn bättre dig klär och en halsduk av ylle.
Påboda, hej igen! Jag önskar att nästa regering
icke må dra dig brutalt ifrån plog och äring och boskap.
Åker du in med liknande lugn i nästa regering,
om det Lindhagens blir eller min eller Davids och Brantings?
Kallt det på höjderna är. Du, Påboda, mer än de fleste
känt hur det känns, men nu jag gratulerar till sommarns
ljuvliga vila vid Ramlösa bad, där du samman med J. F.
Nyström sköter ditt socker och jämnar ut differangser.

(i9!2)

165
KARL STAAFFKarl Staaff

Ja, nu har riksdan börjat igen! Med fingrar, som drypa
än av svinflott och brännvinsglögg sen midvinterfesten,
röra bönderna ovant om pulpeternas papper,
sen en var smusslat in några kilo matsnus i gapet.
Allas ögon lita till dig och det undras och spörjes:
skall han som hittills hålla sin kurs mellan Hinkes och Billings?
Faller han styrbord hän eller lovar han upp emot babord?
Skutan är bra och där fladdra olympiska vimplar från toppen,
Skall han gå över stag eller vänder han modo vaccarum?
torrt håller David vårt krut, och den vilde vikingen Jakob
slickar ett beckigt finger ibland, bespörjandes Æol---
bara nu Fridtjuvs doktorsdiplom ger ägaren krafter
sköta ljuskastarn som sig bör! Det är därpå det hänger!

(1913)

167
HARALD HALLÈ
  FÖDD 1884
ANDRA BARNKAMMARN
Harald Hallén

Lycklige Harald Hallén, som långt innan världen hann drypa
in sitt förgängliga gift i din själ, fått säte och stämma
i en församling, där mer än annorstädes behöves
barnasinne och tro på det goda och sanna i världen!
Se omkring dig, mitt barn, och tag varning av gråa filurer,
fulla av lantlig list och med knipslughet, inlärd i tusen
munlädersfejder båd här och hemma på lantliga stämmor.
Vakta dig! Bliv ej som en av dem, men förkunna och invig
barnens æra i vår politik! Av gubbar vi nog haft!
Om du tilläventyrs äger ett fat, i helgelse håll det - 
kanske du äger en hel servis, när det kommer till kritan.
Men, min unge och lovande vän! Vad säges i Karlstad
om din kyrkohandboksförbättring och övriga påhitt?
Själv jag dig gillar, min son, om detta kan stödja dig något,
men jag tycker mig se, huru fädren i domkapitlet
rysa i själar, som stelnat i form långt innan du föddes,
ropa Pereat iste och undra på Lundfakulteten,
som dig gjorde till kandidat, fast re'n i din ficka
bomber den borde ha anat, om ej den slagits med blindhet.
Låt du Karlstadsgubbarna lugnt sina kranier klia,
så att sågspånen yr och stickor och vedlass och mastträn,
men gå på som du börjat och giv dig icke en handsbredd!

169
HARALD HALLEN

Nå, du hade ju tur med din straffmissivering till Torrskog!
Där ser du själv hur det går, när hjärtat bevarar sin renhet.
Hade du ej kommit dit, vem vet — kanhända du tröttnat
på ditt konstiga kall och dragit ånyo till Mangskog,
till Karl Jonatan Linder och tagit tillbaka din drängplats.
Men nu har du det lugnt. Du förtjänar din tia om dagen,
super icke och kastar väl ej på världsliga nöjen,
danspalatser och varieté, operetter och barer
bort din ståtliga lön! Jag vill hoppas, att undan du lägger
litet för ålderdomen, om ock den ligger i fjärran.
Om dig skalkar locka, så följ ej för att se efter,
vad de taga sig före, om ock de satsa för kvällen!
Mången mognare yngling än du har fallit, och fallet
föder ruelse blott och ricinuskväljande äckel.
Farlig riksdagen är och farliga äro dess utskott.
Även om som suppleant du införlivas med något,
möter dig frestelsen där, och många sorter av bländverk
nyttjar den gamle Ormen, den där ock Djävulen kallas.
Var nu stark, lille Harald, och tro ej mer än till tändren
gubbarna runtomkring. Bevara din barnsliga friskhet,
den du naturligt nog efter ungdomens sed söker dölja
med en förtjusande bas och med ett patos, som gör sig
bra på en bondpredikstol, men som knappast passar din ålder.
Tänk nu på vad jag sagt och sköt dig och svik ej och håll dig
rak med din ungdoms rätt, om också åldringars skepsis
hångrinar åt dina unga år! Min hand!

Albert Engström

(1913)

170
Hallendorff

Gamle Carl Jakob, du nådde till sist de svindlande tinnar
som du nu krenelerar så skönt. Du längtade till dem
undermedvetet i skolan re'n, ty du gick som en hjälte
fram genom klassernas mängd och fuskade skickligt men litet.
Vederhäftigt berättade du för den älskade Klunsen
sista lektionens läxa så lätt som du hade upplevt
trettiåriga kriget själv. Ditt politiska snille
genomskådade flinkt Pallins puerila fadäser
och Sankt Odhners klumpiga steg i vår svenska historia,
torr genom honom som snus och manande sällan till mandom.
Aldrig jag ägde själv i skolan den Odhnerska boken,
annat än bladvis och knappast det. Jag anade redan
då, att en gång som i dag jag själv skulle göra historia.
Och jag minns, att ibland jag lånte ett väl soignerat
exemplar av dig att i lugn få läsa i Bönen,
medan Fläsket stod i katedern och klarade skivan
-din och min och sin egen och alla våra föräldrars —
troende, fet och god, vidbyxad, gammal och värdig
-infandum, o Jacobe, jubes renovare doloreml
Nu är du hemma hos dig! Du skall skapa orientaler
av vår blonda germaniska stam och lära dem fanstyg,
jiujitsu och konstiga tricks i handel och vandel -.AKLjÄfößMi

KA L LE NDoRTF

u tHALLENDORFF

ty vad annat varder din plikt som Handelshögskolans
vördige RECTOR och lärare i ekonomisk historia?
Jo — du är Hjärnes andlige son och du äger ett Stigma
i din ostrogotiska själ — det har du från Hjärne,
ärvde det redan såsom docent och skall äga det framgent.
Och försvaret håller du på och därför jag trycker
som en gammal kamrat din hand, fast filosofemer
skilja oss milsvitt ibland. Du skall gå från klarhet till klarhet,
pryda nypressad frack med allsköns blänkande ordnar,
varda som EN AV DEM med ett ord! Men akta att icke
själen flyger en dag i väg ur din kropp som en fjäril
sökande barnens blommiga äng och ljuvare nejder!

P. S.

Gud, hur skön är ej denna äng och hur ljuva dess blommor!

Å hur gröna lundarna stå! Jag ser fjärilar flyga

glatt bland sjungande bin och humlor surra och bromsar

brumma och sländor stå still över jordbruna, glimmande systrar!

Jorden ångar och Gud stiger skönt och väldigt ur marken,

gifvande allt, allt, allt! Så tag med vidöppna händer

himlens och jordens gåva emot och ge Fan politiken!

Minns du i Furingstad, när du sprang och plockade blommor,

sög ut gullvivors honungsblod och syrenernas sötma?

Minns konvaljernas själar och minns, hur daggkåpans droppar

smakade friskt som soldränkt is, och minns hur ranunkeln

gav åt din lekkamrat ett skimmer av smör under hakan!

Hej, Calle Hallendorff, nu minns du! Giv politiken Fan och Albert

Engström.

(1919)
J73„„ - .
Ml /A R C, |SorstA IR £ 11

S"T <©C k (f=-<l (O IJ= ifJ^D

if i im imian,
!i p c IL i s> tLindhagen

Lindhagen, hej på dej I Jag blir glad, när jag tänker på dig!

Hedersprick och idealist, välsignade prisse,

kom i min öppna famn och känn ett hjärta som klappar

varmt för detsamma som ditt! Du tillhör dessa som kallas

jordens salt och som ej, vad som än sker, mista sin sälta.

Blir du förbannad, klämmer du till! Bland de finaste känslor

nämner jag ädel indignation och sans för det rätta,

och, vid Gud, det finns knölar, Sofi! Dem hugger du in på!

Ja, du är idealist, men kniper det, är du bevandrad

även i världsliga ting. Jag minns det betyg som du undfick

av broder Tallberg en gång, att du mera har gjort för den svenska

bonden än någon annan i landet. Det väger, om något!

Minns, när du, fastän sjuk, steg upp i remissdebatten

för några år sen och slog ett slag för Norrbottens arma

arrendatorer och talade så, att det trängde till hjärtats

djupaste djup till och med på riksdagens åsnor och lymlar,

fast de naturligtvis gåvo fan att handla därefter.

Fortsätt som idealist och tro på den eviga freden

gärna för mig! Ja, tro vad du vill! Min välsignelse har du.

Gör oss med din japanska diet till nazirer och hjältar —

och tag aldrig igen din avlagda nordstjärneorden!

(1914)

175Karl Starbäck

Andra Kammarens blod, som tjocknat till palt under lustrer,

kräver en doktors recept, kroppen kanske en kniv.

Andra Kammarens män, som i bänkarnas gula fernissa

vuxit med sitsarna fast, måste huggas därur.

Upp med porten och upp med dörrarnas knarrande tvefald,

enfalden rymmer ej fullt Kalles jättegestalt.

Upp med fönstren och ut med luft från fäjs och från stallar,

släppen Mälaren in, Saltsjöbrisarnas doft!

Kalle! Skratta ett tag, att rappningen lossnar från väggen

och från själarna med! Minns, hur förr det tog skruv!

Men från väggar av sten slår eko hårt mot ditt öra

dovt, oblidkeligt kallt. Förr låg jubel däri!

Livet griper med händer av järn kring sångarens strupe,

blickande in i din blick. Sångare, blunda då ej!

(1902)

Engström IX: 12

177BC&N»AfcO ÈRJKSSOIM )
CRÄNCES&ERC_Bernhard Eriksson

Bernhard ifrån Grängesberg, en gång vår yngste senator,

tag min knotiga hand och tryck den kraftigt och länge!

Palmstjerna, Hjalmar Wijk och Hildebrand, alla med en mun

sjunga ditt lov, ty du är renhjärtad såsom en nyfödd,

och ditt hjärta du bär på din dalasjungande tunga.

Vore alla som du, vi lugnt kunde slopa regering,

riksdag och allt sådant där, ty det tusenåriga riket

då skulle breda sin frid över hela den blomstrande jorden,

men vad skulle vi arma syndare då få för roligt?

Därför är det väl bäst som det är för oss alla och dig med.

Vem skulle tro att du är angripen av nykterismens

och av socialismens högst fördärvliga läror?

Men, hå hå ja ja, i dessa yttersta dagar

Djävulen listar sig oförmärkt in i de ädlaste själar,

och genom dig har han listat sig in i bevillningsutskottet,

där du pläderar för billig mat och dyrare nubbe.

Bernhard, skaffa oss billig mat, men låt oss få nubben

gratis! Den är och förblir i trots av den rasande Brätten

ytterst ett livsvillkor för det sköna men isiga Thules

ädla och frysande folk, som knappt har hunnit ta helan

förrän med giriga blickar det ser efter halvan och tersen.

(1914)

x79Anders Linell

Idog och nöjd gick Linell en gång på sitt ägande hemman
träskobeklädd och med förskinn och duk av prunkande ylle
samt med matsnus under sin läpp och i dosan av näver.
Plogarna sargade jorden och skönt steg kornet mot solen,
var dag doftade fläsk på härden och flott rann i pannan,
drängarna spände livremmen ut och pigorna skeno
blanka av smör på trut och på kind och gärna de följde
trånande giljarens hastande steg på vårliga stigar.
Men nu har fan flugit i herr Linell, ty hals över huvud
reste han lämnande vind för våg den bördiga gården,
sökande valmännens gunst för tio kronor om dagen.
Frisinnad är herr Linell och sitter i bankoutskottet
nästan som klistrad fast, tills mandatet är ute, och karlen
skickas att odla igen de tegar han ärvt av sin fader.
Måtte det bara ske snart, och må han snart ej behöva
smussla mullbänken in, som nu han måste i kammarn,
utan, som öppet för frie män den friborne tömmer
spegeldosan i mun, varda åter sig själv som han förr var!

P. S. Men som ingen riksdagsman vid namn Linell eller någon med
vidstående utseende finnes, få vi väl nöja oss med rasen och glädjas
åt typen.

(1906)

180Anders Pers

Nykterhet älskar jag högt, men däremot ej nykterister.
Skillnaden är måhända för fin för mängden att fatta,
men den finns där likväl och torde nogsamt beaktas,
innan en dag det varder för sent och dåliga magar
kurra och bullra och pipa och gny och gnälla och råma
vidrigt i lumpen triumf över oss som ha magen i ordning
och med fädernas "Ah!" och en högljutt gillande smackning
svepa vår halva och aldrig förgäta att fisken bör simma.
Nej, nykterister älskar jag ej, men mig täckes för dig, Pers,
göra ett undantag. Du ser lantligt bussig och sund ut,
som om du minst en gång om dagen toge en geting.
Lycklig du, som har anständig skylt, om också ditt inre
kunde möbleras om, vad nykterheten belangar,
men egentligen täckes du mig som trohjärtad dalmas!
Morakarlarna hylla dig högt som den bästa produkten,
näst Anders Zorn förstås, av det ärorika distriktet,
och av dalmasar äst du i dalabänken den förste,
fast sedan många år liberaler och helnykterister
i Västerås dig ha valt till ständig överstepastor.
Hastigt och lustigt åkte du in i jordbruksutskottet,
men fast du brukade landet mest inom städernas tullar,
skötte du dig ändå och befordrades till det förnäma

182Ande

F^Vvt: k?

statsutskottet, där du nu sköter statens affärder
bra som om dina egna det var. Men, godaste Anders,
spetsa öronens par och förhärda icke ditt hjärta!
Lyssna till mig, en allvarlig man och begåvad med klokskap:
Ge vår Stora nykterhet fan och ta dig en nubbe
- bara ibland! Det gör människan gott och dig unnar det goda

Albert Engström.

(1923)

183J. E. Ericsson

<poem>
Yngling, har du som jag i själarnas lönliga rynkor
krafsat och strövat omkring i de krångligt möblerade kamrar
där passionerna bo, så vet du att skenet bedrager
och att lejonets klo kan gömmas i ulln på en hartass.
Men, vid Zevs, om du tror att nämndeman Ericssons hjärta
glöder av hat och att han i de rymliga fickorna gömmer
farliga lådor, där förr sardiner legat i olja,
eller att mellan plena han går och funderar på urverk
till någon ryslig maskin att spränga alltet i spillror
så är du lurad, min vän! Örbyhus och Norunda härads
idoga allmoge vet att det finns ej ben i potatis.
Tänk dig Ericsson på en tribun med håret på ända
rullande ögon och gräsliga skrän under massornas jubel
skria på hämnd och mana till storms mot Boström och staten!
Nej, i Norunda och örbyhus har man andra desseiner:
frid och fröjd och om söndag en sup med halva till maten.</poem>

<tab><tab><tab><tab><tab><tab><tab><tab> (1900)


<img>NÄMNDEMAN J. E. ERICSSON.  2:dra Kammaren.</img>
Verner von Heidenstam

Motto: Habent sua fata poëtce.

Verner! Heidenstam!! Von!!! Skulle så det slutligen gå dig?

Dock — ditt öde det var, och mot ödet kämpa förgäves

större molnvandrarpampar än du, de odödliga Gudar!

Offrade du åt Zevs Helikonios, innan du modigt

rörde vid Akademiens, med förlov, rostiga portklapp?

Men — det är sant — du steg ju en gång i din tidiga ungdom

ned i Hades och satsade lugnt obolen åt Karön!

Döden förlorat sin udd, och mögliga filosofemer

rädes du ej ett dyft! Om din nye broder Vitalis

slungar sitt Barbara celarent emot dig i dörren,

eller om Billing med kol sitt te trå grammat ön listigt

ritat på tröskeln, oftast nött av stapplande gubbsteg,

eller om Hildebrand i sitt urtidsskägg mumlar en galder,

kliver du ändå in med steg som från Bender till Stralsund

— eller Stralsund, om jag nu som du måste hålla på takten!

Säg mig, min bror, vad lockar dig här? Är det Gustaf den tredjes

Janusprofil, eller C. D. W:s serafiska vålnad,

eller värmen ifrån hans än knappt kallnade säte?

Broder, minns, när i ungdomens vår du dvaldes vid brädden

av Hippokrene och muserna stolt du kallade systrar —

eller i yra dem bjöd att i dionysiska lekar

härja som själva Pan med dig i korykiska grottor!

186VERNE.R von HEIDENSTAM
■	1 Tsmsams say .

Minns du hur då det var? Du skakar ditt lagerbeprydda

klassiska huvud och pekar stolt med elfenbensnäsan

högt mot de moln, där de bo, dina forna olympiska bröder.

Nu har du bröder i Akademien, och titlarna bortlagts

lätt med dem — men minns, hur du skalv i din ungdom, då Foibos

ropade: "Verner!! Skål!!!" - och det klang i gyllene lyran!

Mons Phoebo Bromioque sacer! Den gamla parnassen
varder måhända vulkan. Pang! Bom! Jag hälsar dig, Verner!

(1912)

187KOMMENTARER

Följande förkortningar har kommit till användning:

AE = Albert Engström.

Barthel I resp. II o. III = Valda berättelser i 3 vol., varav I: Roslagsberättelser,
II: Smålandsberättelser, III: Självdeklaration. Sthlm 1942-43.

En brevbok — En brevbok. Brev till Sigrid 1892-1939 valda av Malin
Engström och Helmer Lång, 1953.

Lång = Lång, Helmer: Den unge Albert Engström, 1959.

SS = AE:s skrifter i nationalupplaga. SS är följt av nummer från 1-28, vilka
nummer motsvarar såväl den tidigaste upplagan "Samlade berättelser" från
1915 f.å. som den senare Nationalupplagan från 1939. Fullständig
redogörelse finns i Th. nr 2158 ff. På skyddsomslagens baksida till häftade delar
av Nationalupplagan finns även titlarna till nr 1-28 förtecknade.
Förlagorna till dessa titlar är fullständigt förtecknade i Th. Avd. VII:
Originalupplagor eller sidorna 195-216.

Th. = Thulin, P.: Känt och okänt om AE. Försök till en bibliografi. Lidingö
1960.

Efter titel och sidhänvisning följer omedelbart uppgiften om första publicering.

Ett ungdomsminne från min Haråtid. Sid. 7. Sv. Dagbladet 1922:31/12.
-SS 16 - båda med fem illustrationer.

Ett skämt av Janson. Sid. 23. Strix 1922:33. - SS 16.

Det konstnärliga lättsinnet. Sid. 28. Strix 1922: julnummer. - SS 16. -
Kommenterad i Lång sid. 225.

En skärgårdsresa. Sid. 38. Julstämning 1922. Med fem akvareller, här
reproducerade i färg. - SS 16 med de fem akvarellerna reproducerade i svart.
-De tre teckningarna i denna upplaga är lånade från annat sammanhang,
de två mindre från Strix 1900: 26.

En kamratintrig. Sid. 46. Dopparedagen 1922. Med två teckningar och en
anfang, varav dock endast en teckning av AE. (Se Th. nr 40). - SS 16 med
endast AE:s teckning. - Kommenterad i Lång sid. 145, 152 och 167.

188Moster Margret. Sid. 54. Iduns julnummer 1923. Med fem teckningar.
-Moster Marie är en annan berättelse ur Midvinter 1909 med fyra
teckningar av Bror Hillgren. Först publicerad i Strix 1905:41. Medtagen i Siktat

och sammalet, 1952, utan de nämnda teckningarna. Se Th. nr 154.
Efraim. Sid. 66. Strix 1923: 13. - Siktat och sammalet, 1952.
Kattungen. Sid. 70. Strix 1923: 16. Med en teckning. - SS 17 och Barthel II
med samma teckning. - Inledningsvis skildrar AE här hur han via
läsningen av Herman Bang och J. P. Jacobsen inledde de första kontakterna
med sin blivande maka Sigrid Sparre.
Mandus. Sid. 74. Strix 1923: julnummer med tre teckningar. - SS 17 med
samma teckningar. - Barthel I även med samma teckningar jämte ett
helsidesporträtt lånat från annat sammanhang, vilket även återfinns här på
sidan 74.

I skalisen. Sid. 88. Julstämning 1923. Med fem akvareller reproducerade i färg.

-	SS 17 med samma teckningar reproducerade i svart.

En språngmarsch för livet. Sid. 101. Svensk idrott 1923. Med fem teckningar.

-	SS 17 med fyra teckningar. - Kommenterad i Lång sidan 64.

Madam. Sid. 111. Sv. Dagbladet 1923:15/7. Med tre teckningar. - SS 16
med samma teckningar. - Madam Söderlunds expedition är en annan
berättelse med samma huvudperson som först publicerades i Julrosor 1923
med fem teckningar. Medtagen i SS 17 med samma teckningar. Båda
utgör förstudier till boken Gotska Sandön, som utgavs 1926. Se även Th.
nummer 88, 89 och 141.
Från Ytterön. Sid. 123. SS 16. - Tillhör de berättelser vartill en förmodad

tidigare publicering ej kunnat återfinnas. Se Th. sid. 282.
Svenska Panoptikon. Sid. 131. Veckojournalen 1923:31. Med fyra teckningar.

-	SS 16 och Barthel I med samma teckningar.

I en tredjeklasskupé. Sid. 142. Strix 1924:3. - SS 17. - Barthel II.

RIKSDAGSGUBBAR och andra

Efter porträttserierna Vänner och bekanta i Söndagsnisse och Utställningens
män i Strix 1897 började AE sin serie Rixdaxgubbar - som det skrevs i
början! - i Strix 1898: nr 3 och från nr 4 även med anslutande hexametrar.
Två album utkom 1906 och 1915 med ett urval av c:a 200 porträtt som
medtar porträtt och verser fram till Strix 1915: 18. T. o. m. Strix 1903: 3 var de
numrerade I-LXXXIX (sista nr: Kyrkoherden och salixforskaren S. J.
Enander, Härjedalen); senare fortsatte serien utan nummer fram till 1923 där den
avstannar med Mörkhult (nr 8) och Nelly Maria Thüring (nr 9). Parallellt

189med Riksdagsgubbar förekom även den stora serien Medmänniskor med porträtt
utan verser. Enstaka porträtt med hexameter hittas även sporadiskt efter
1923, till exempel Per Albin Hansson och Torsten Nothin. Dessa båda finns
undantagsvis med i SS 24, men i övrigt finns ingenting av detta material i
bokform efter 1915.

Per Albin Hansson. Politiker, statsman. 1885-1946. Sid. 147.
Söndagsnisse-Strix 1932:49.

Torsten Nothin. Överståthållare, statsråd. 1884-1919. Sid. 149. Söndagsnisse-

Strix 1933: julnummer.
Sven Adolf Hedin. Politiker, publicist. 1834-1905. Ledamot av 2. kamm. från

1869, endast med avbrott 1874-1876 och 1888. Sid. 151. Strix 1899.
Mörkhult. (Carl Johan Jonsson i M.) Lantbrukare. Ledamot av 2. kamm.
Sid. 152. Strix 1923:8. - "Mörkhult" levererade ett svar till AE, vilket
publicerades i Dagens Nyheter samma år. - I Morgontidningen 1946:
23/7 kan nämnas en uppsats "AE och Mörkhultaren" av Herbert Lindberg.
Denna uppsats omtrycktes sedan i Folket i bild 1951: nr 34 jämte
"Mörk-hults" replik. - Vilhelm Moberg skrev även en artikel i BLM 1958: 10,
"Ett klassiskt pekoral", vari han behandlar Mörkhults bok
"Riksdagsmannens resa" och samtidigt återger AE:s hexameter. - Även Ane Randel
skrev i Strix 1923: 22 under signaturen Haldor Skvaldre "Mörkhultarnes
underbara resa" om en grupp riksdagsmäns resa till Jubileumsutställningen
i Göteborg, vilken artikel även något berör den verklige "Mörkhult".
Leman Wijk. 1) Philip Leman. Jurist och kommunalman i Göteborg.
1837-1905. Ledamot av 1. kammaren 1896-1904. - 2) Ivar Wijk. Jordbrukare
och politiker. 1841-1911. Led. av 1. kammaren 1892-1911. - 3)
Grosshandlare Erik Wijk. Även kommunalman. 1836-1910. Led. av 2. kammaren
1894-1905. Sid. 154. Strix 1901:23.
Oilas And. Ericsson. Hemmansägare. 1858-1929. Ledamot av 2. kammaren

1887-1904. Sid. 156. Strix 1904:6.
Johan Gustaf Forsberg. Bergsman och lantbrukare. Ledamot av 2. kammaren

1903-1913. Sid. 160. Strix 1912: 16.
Påboda. (Alfred Petersson.) Lantbrukare och politiker. 1860-1920. Ledamot
av 2. kammaren 1897-1908, senare jordbruksminister. Sid. 162. Strix 1912: 21.
Karl Staaff. Politiker. 1860-1915. Ledamot av 2. kammaren från 1896, senare
statsminister. Sid. 166. Strix 1913:4. Rubriken är här "Regerings- och
Riksdagsgubbe" och här reproducerad i större format som
förstasidesteck-ning, en ära som icke tillkommit någon annan i den långa serien. - I Strix
1902: 13 finns ett annat porträtt och annan hexameter till "Häradshöfding
Karl Staaff". (Rixdaxgubbar LXXX.)

190Harald Hallen. Präst och politiker. 1884- Ledamot av 2. kammaren
1912-1921, 1925-1962. Sid. 168. Strix 1913:8.

Carl Hallendorff. Historiker. 1869-1929. Ledamot av 2. kammaren
1914-1917. Sid. 172. Strix 1914:36.

Carl Lindhagen. Politiker och skriftställare. 1860-1946. Ledamot av 1.
kammaren 1919-1940. Sid. 174. Strix 1914:6.

Karl Starbäck. Skolman och politiker. 1863-1931. Ledamot av 2. kammaren
1902-1914. Sid. 176. Strix 1902:4.

Bernhard Eriksson. Politiker och ämbetsman. 1888-1919. Ledamot av 2.
kammaren 1906-1936. Sid. 178. Strix 1914:9.

Anders Pers. Tidningsman och politiker. 1860-1951. Ledamot av 1. kammaren
1911-1927. Sid. 182. Strix 1915: 10.

Johan Erik Ericsson. Lantbrukare. Ledamot av 2. kammaren 1882-1887,
1900-1908. Sid. 184. Strix 1900: 12.

Anders Lineli. Se AE:s eget P. S.! Strix 1903: 12.

Verner von Heidenstam. Författare. 1859-1940. Sid. 186. Urakademiskt
Dagblad, Sthlm, 1912, tryckt i 47 numrerade exemplar. - Om publikationen
och Sällskapet Utile Dulci se Th. nr 629, resp. nr 624-629.

BILDAVDELNING

Härolden. Sid. 195. Strix 1911: julnummer. - Vinjett till dikten "Härolden"
av E. A. Karlfeldt.

Junimorgon i skärgården. Sid. 208. Strix 1912:25 midsommarnr.

Sven Dufva. Sid. 224. Förgät Mig Ej 1913.

Uggaråkersbonden. Sid. 225. Förgät Mig Ej 1913.

Den småländske rallaren. Sid. 231. Strix 1914:31. - Rallaren självporträtt
av AE.

Pressjästförbud. Sid. 241. Strix 1915:30. Självporträtt.

Operadebutanten. Sid. 245. Förgät Mig Ej 1915:43

191

ALBERT ENGSTRÖM Konstnären ign-igiy

Engström IX: 13HÄROLDEN igi I

T95Ogifta postexpeditören Syrack Svenson, som en kopparslagardiger
morgon nödgas sy i en byxknapp, utbrister ilsken efter fåfänga
försök att träda på nålen:
"Blundar du nu igen, din enögda faen." 1911

196Häradsskrivare Blomberg, gammal uppsaliensare, 26 terminer, har
på stadskällaren fått en halv hummer, som enligt hans mening är
alldeles för liten.

"Hör nu vaktmästarn, ta bort den här kräftan å ge mej en stor
stark toddy i stället."Bönderna i Skummamjölkabo i Småland ha länge framhärdat i
syndens mörker utan att vilja lyda utsända predikanters kallelse
till omvändelse. En predikant hade så samlat de motsträviga till
möte och länge och väl förkunnat evangelium, men ingen av de
närvarande ville ge sig åt Herran. Den utsände fiskafängaren
började då använda hot och yttrade: "Om I nu inte vell bli Guss
barn, så sa ja lätat rägna bå ell å svagel å dä på evia fläcken."
Då vart Pontus i Labbarp iite ängslig och sade försiktigt till
om-vändarn:

"Du kan ju lätat dogga lite först, får vi si."Gumman Kajsa, som börjar se dåligt: "Ja sa be te få köpa e
salmebok mä grova ord."

199Gamle lektor Carlström var på teatern. Och satt på parkett. En
innanför sittande reste sig under pågående akt, bugade sig och
sade: "Får jag lov att gå ut?"

Lektor Carlström: "Nej, jag ger ingen lov att gå ut, för sedan
kommer dom och vill gå ut allesammans."

200Handelsresanden Lindqvist som är på sin bröllopsresa råkar ut för
en järnvägsolycka. När han äntligen halvt ihjälslagen drages fram
ur spillrorna, frågar han: "Nå, hur är det med min hustru då?"
"Hon är död."

"Jo, den här smekmånaden börjar trevligt!"

201Back-Anders och Lissåkers Jerk, båda lite i tagena. Efter de
sedvanliga preludierna, mössavkastning och rockavdragning, blir det
fråga om allvarligt slagsmål. Back-Anders, där han på lagom
avstånd hoppar omkring och fäktar i skjortärmarna: "Fan ock att
int en ska ha inga tröja å kräng av sä, för då lell skull du allt sitt
på en ledig jäkel."

202Juris kandidat Söderberg, som blivit utnämnd till t.f. extra
ordinarie amanuens i Kongl. Marinförvaltningsdepartementet,
återkommer efter första dagens tjänstgöring förtvivlad till sitt enkla
ungkarlshem. Han faller på knä vid sängen och beder med
tårfyllda ögon: "Gode Gud och nåderike fader, med uppriktigaste
hjärta beder jag dig att av barmhärtighet beröva mig mitt sunda
förnuft, så att någon möjlighet finnes för mig att tillfredsställande
sköta mitt arbete inom Kongl. Marinförvaltningen."

.j|	
	■^xSsT"; g
	



203Lilla Elsa svärmar vilt för direktör Gustaf Fredrikson och
förklarar bestämt, att med honom och ingen annan vill hon gifta sig.
Greta: "Men min mamma säger, att man ska inte tala om giftas
förrän man blir stor."
Elsa (tankfullt): "Vi kan vänta."

204"Va innerst står han å koxar oppåt himlen för, 64, som om han
ville ditopp. Bättre än här ve regementet kan han aldrig få."

205Kolingen, som nyss gästat Sigtuna: "Stor å grann sta — höga hus
— lögn att kasta en full pilsnerbutelj över ett enda ett."
Dompan: "Då måtte dorn ha byggt på, sen ja va där sist."
Kolingen: "Nä du, men si du, man kastar aldrig bort fulla
pilsnerbuteljer, tjö." 1912

206Svårt gurgel hade uppstått mellan ett par sällskap på
Operakällaren. Slutligen reser sig en herre i ena laget och presenterar:
"Mitt namn är Kostjerna, Kostjerna af Säby."
Varpå en från motsidan reser sig och ryter: "Mitt namn är
Pettersson, Pettersson av bara fan."

207JUNIMORGON I SKARGÅRDEN 1912

208Gamle adjunkt Laurén har för vana att sätta betyg åt sin klass
för varje månad oeh placera om pojkarna efter betygen. Han talar
och säger:

"Även denna gång intar du, Hedlund, på grund av insikter och
färdigheter, den sista platsen i klassen, dig till skam och dina
föräldrar till sorg. Nästa gång hoppas jag, pojkar, att ni allmänt ha
så mycket ambition, att ingen av er behöver sitta sist.""Att ni inte skäms att gå och tigga."

"Tja — när man inte har nån arbetsglädje, goa frun . . ."

210NATTLIGT SLAGSMÅL

"Månen sir du, men sola sir du allri mer."

211"Det är märkvärdigt, att ni nykterister inte tar bort ärter och
fläsk också."

"Varför skulle vi göra det? Det finns ju inte den ringaste
anledning."

"Jo, dä ä gott."

212Baske-Nisse tappar sin brännvinskagge, pluggen går ur och
brännvinet börjar rinna — klunk — klunk.

Nisse (i diket): "Ja, ja, ja hör dej nog, käre vän, men ja kan inte
hjälpa dej."

213LANDSORTSTEATER

Skådespelaren Andersson kommer in på scenen fruktansvärt
berusad och har glömt sin roll. Går omkring och lullar. Sufflören
skriker, så att det hörs långt ut i salongen. Slutligen kommer
Andersson närmare sufflörluckan. Sufflören gallskriker repliken.
Andersson tvärstannar, tittar ner i luckan och stönar, råmande:
"Sa du ja . . . sugga."

214MARKNAD I FORNA TIDERS DELSBO

En man hade slagit ihjäl en annan med ett järnspett. Två
Delsbo-bor tala på hemvägen från marknaden om olyckan.
"Ja, dä ä nog jäklit, dä här, men int va dä där nån skalle te
komma mä på markna till Delsbo int." 1913

215Amatörpredikanten Gustaf Anderson förkunnar i Galtåsa
missionshus:

"Ja, mine älskade bröer och söstrar, som seten här i denna
aftonstunden. Vi veta alla, hur go nötta vi har å hur väl vi mår utå
vårat brö. Nu vell ja likna Guss or ve e holakaka. A vi, Guss barn,
får setta runterikring å ata å ata, å när vi kommer till holet, så ä
dä slut, å då mötas vi alla där. Å då ä vi hemma."

216Den fromme adjunkten: "Dom vill att jag ske be om regn i
kyrkan i morgon."

Den praktiske herden: "Ja, dä kan du ju göra, men barometern
stiger."

217ROSPIGG

"Ja va på Furusund i går, å där va livat må ni tro, rent jävlitt
livat. Där va Blidöbor å där va Rådmansöbor — ja, där va
Stock-holms'errskaper mä — en jävli massa.

Vi söp kaffekaskar å hadde roligt hutå faen. Jag drack fjorton
stocken, men sir ni — ja va halldeles nökt, halldeles nökt, men så
to jag den femtonde hå vart pinfuller. . . Pinfuller utå en kask.
Utå en kaffekask . . . Dä obegripligt rakt!"

218"Brännvinet vell di ta bort, å tobaken, å kaffet vell en del ta bort.
Snart tar di la bort kvennfolka mä."

219Karl i Hagen, som varit i stån och "handlat", kommer hem med
alla tecken att ha gjort bekantskap med landsvägsdikena.
Majstina: "Jo, du är fin du, din grömsing. Hur dan ä du nu?
Ja skeckar å dej som en kar, å nu sir du ut på dä här viset! Säj
hur har du burit dej åt?"

Karl i Hagen (glädjestrålande): "Stup full, å dä kustar mej inte
ett öre."

Majstina: "Då går dä falle an. Då går dä falle an."

220Änkan Britta Magdalena i Sömmen, 75 år, har av baptisterna
befunnits lämplig mottaga dopet och beledsagas härför ut i den
lilla insjöns sommarvarma vatten.
Britta Magdalena: "Dä va faen mä småfesk."

221FRÅN MIN BEVÄRINGSTID

Korpral Gren: "Ä dä nåen å er pojka, som har tat stodenten?"
N:o 18: "Ja, korpral."

Korpral Gren: "Då kan han följe mej te kokhuset och räkne
sockerbita."

222Backstugusittaren Olagus i Mosen går med sin käring på
hemvägen från julottan strax efter patron på Stora Löfåsa, som slagit
åderkalång på sig.

Mor Britt-Stava: "Tänk, så gott di rike allti loktar."
Olagus: "Unnra på dä, di som bara äter gott."

223Vid en inspektion i N-å folkskola i Norrland få lärjungarna läsa

Sven Dufva högt. Kyrkoherden, den av Gud och staten tillsatte

inspektören, frågar Johan i Fjälltjärnet:

"Vad menas med att han var målfyllig?"

"Att han va mätt."

"Ja, men det står målfyllig."

"Ja, han va båd full å mätt."

224Dä va en Uggaråkersbonne, som kom in i järnboa i Altå å ville
köpa krut. Han va van te å pruta, han, må vetta, men dä geck
int den där gången, dä va täfft dä. A då blev en sinnug å skulle
fäll skämm ut varan, om int änne.

Å då san: "Ja vill int ha dä där krute häller, för den delen. Dä
fäll nå gammalt slarv dä där, som ni har skötte mä förre."

Engström ix: 15

225Grevliga familjen Rosenstjärt på Sjöby har familjeråd angående

anskaffande av en älskarinna åt äldste sonen.

Änkegrevinnan Rosenstjärt, bigott på gamla dar, mumlar för sig

själv: "Jaha - barnen växer---måtte det bara bli en troende

flicka."

226Johan i Juanäs: "Jaa, di pratar om bra pier, men hvar kommer
alle di dålie käringera ifrå???" 1914Prosten är ute och går i halkan och får i en backe hjälp av stadens
poliskonstapel. Kolingens broder kan ej underlåta att träda
emellan: "Nej släpp'en, säjer ja, släpp'en, honom garanterar jag för."

228Kolingen, som efter en längre vistelse i Göteborg gör en liten tur
till Uppsala, blir vittne till en drunkningsolycka i Fyris med ty
åtföljande räddningsförsök.

Kolingen (efter en halvtimme): "Nu tycker ja herrarna kan va
liknöjda, tjö å klara er hem. Den där jycken sköter nog sitt
åliggande i grund och botten, tjö."

229Bonden Jan Hansson infinner sig på brukskontoret för att hämta
likvid för kolköming och blir efter undfången kova ombedd att
kvittera beloppet i lönelistan. Han är mindre skrivkunnig, men
klämmer till med frejdigt mod och försöker skriva Jan Hansson
med åtföljande krumelurer. Efter en stund utbrister han:
"Ja tror tamme faen att dä vart en hund."

230Den småländske rallaren: "Nå, vad gör ni i Skåne di långa
vinterkvällarna?"

Skåningen: "Vi sidder å tänker."
"Blir dä inte tröttsamt i längden?"
"Ja, - då bara sidder vi."

231

Kolportören: "Jag tackar dig, Gud, att det är som det är, för
hur skulle det annars vara?"

232LIVLIGA LABANS MONOLOG

"Ä man glad å trevlig inne, så åker man ut. Ä man glad å trevlig
ute, så åker man in. Va menas?"

233Fästfolket, efter att ha köpt ringar, till juveleraren: "Kanske vi
kunde få förlova oss här?"

234Utkiken. 1914

235"Far, va menas mä en vältalare?"

"Dä en riksdagsman, när han ä hemma." 1915

236Den första nykterhetsföreningen har bildats i Vemdalen. Strax
före sammankomstens slut yttrar Per Olsson:
"En sak kom jag att tänka på, om nån av oss blir sjuk, så måste
vi låna konjak av de andre och det är förargligt. Jag föreslår vi
köp' hem en liter."

Ordföranden: "Jä gett höra, en liter, sä du. Dä ä långan väg te
frakta å sällan får vi fora. Jag föreslår en ankerträ konjak."
Och det blev beslutat.

237Kapten m.m. har blivit major och kommer hem och berättar detta
för sin lagvigda maka, som glatt överraskad omfamnar sin man
och utbrister i glädje över sin nya titel:
"O, Fabian. Jag älskar kungen."

238EFTER MARKNADEN

Gubben Håll-i-mej: "Håhå-jaja - dä ä slut ma ali
fosterlandskärlek nu för tiden. Inte ens di olika socknarna slåss sinsemellan
mer."

239Gubben Göran ligger på sitt yttersta och man har i sista
ögonblicket skickat efter doktorn. När doktorn kommer in och får se
Göran, utbrister han: "Gubben är ju redan död!"
Men då svarar Göran med darrande stämma: "Näe, som väl ä,
så lever ja än."

Men detta tal föll icke Inga-Maria, Görans hustru, i smaken, utan
hon sade: "Töst du, Göran lelle, dä vet la doktorn bätter än du."

240Gredelina aktieägaren i pressjästfabriken: "Sörj inte, grabbar, om
dä blir helnykterhetsförbud, märk väl helnykterhetsförbud, men
gråt om dä blir pressjästförbud, grabbar, för då blir dä slut med
dropparna också."

Engström IX: 16

241SLAGSMÅL I DELSBO

Farfadern åser sonsönernas batalj och mumlar förargad: "Ja har
smide knivar åt dom jäklarna, å ändå slåss dom mä bara
knytnävarna."

242Patron Andersson: "Ska det vara torr eller våt champagne?"Vackra Karlsson, som sett bättre dagar:

"Man hinner tammefan inte med att arbeta, bara för att man
jämt ska gå å tänka på, hur man ska existera."

244En kvinnlig blivande debutant vid Kongl. Operan har hyrt in sig
hos Per Johan Skoglund på Ytterön, medhavande ett pianino och

övar sig dagligen. Per Johan åhör en dag prestationen och säger
för sig själv: "Såtte den där rösta i en gris, så ta mej jäven ja
åte fläsket."

24540° KALLT OCH SNÖSTORM

"Hörru Ludde, skallra inte så förbannat mä tänderna, vi kan bli
hånkade för oljud."

246"Dä fan så roligt med arbete - en kan stå i timmatal å titta på
utan å bli trött. 1916Den rike norrlandsbonden Sven från Brattfors råkade vid
Stockholmsbesök ramla i Norrström. Stor uppståndelse.
Sven som flyter lätt på rygg, viftar lugnande med händerna:
"Dä ä ingen fara, dä ä Sven från Brattfors, och han flyter på
plånboka."

248Skeppar Bramfeldt: "Två gånger har jag varit mä, när skuta gått
under mä man å allt - så kom inte å tala mä mej om
skeppsbrott."

249Professor N. håller föreläsning. Universitetets klocka ringer, men
professorn fortsätter. Efter fem minuter uppstår allmän otålighet
med fotskrapningar och dylikt.

Professorn: "Ett ögonblick, mina herrar, jag har ännu några
pärlor att kasta."

250Läsarprästen: "Förr i tiden, när jag seglade vilt fram över
syndens stormupprörda hav, kom jag aldrig någon vart, men nu
sedan jag funnit säker ankargrund i frälsningens stilla, lugna hamn,
föra nådens vindar mig ständigt framåt." 1917

251"Nääj, far, ni har aldrig varit kär."

"Kär, sa du. När jag fria te Agneta, va ja så kär, så ja to ut
snuset å spotta tri gånger, innan ja kösste na."

252Storbonden Eriksson hade dött och en mängd sockenbor inbjudits
till begravningen, vilken skulle bli hederlig, varför inköp av
diverse spritvaror skulle göras. En släkting fick uppdrag att ordna
denna angelägenhet, men fick på bolaget beskedet att endast en
liter kunde fås. Han köpte den stackars litern och upprepade till
expediten de kända orden:
"Detta blir min själ e sörjelig begravning."

253Efter dansgillet hittade Erik i Malom inte sin hatt. En kamrat
till honom ställde till uppträde. På oförfalskat hälsingemål hov
han upp sin röst och sade: "Åcken ärä, som har tajji Erik Maloms
hatt? Säg täll. Annars ska dä bli snusdoseslagsmål, så kammen
krokner i dosa."

254<img>SJÄLVPORTRÄTT 1915</img>
<table>
<td><img></img>
<td><sc>albert engström</sc> <i>Berättare och konstnär</i>
<td><sc>adel, präster, smugglare, bönder</sc>
<td><i>är satt med 10 punkter Linotype Baskerville på 13 punkters kägel och</i>
<td><i>tryckt på 115 g tf offsetpapper från Lessebo.</i>
<td><i>Textdelen är satt och tryckt hos</i>
<td><i>Esselte AB, Stockholm 1965</i>
<td><i>och bilddelen hos Alb. Bonniers offsettryckeri, Stockholm 1965.</i>
<td><i>Alb. Bonniers klichéanstalt har tillverkat textdelens klichéer.</i>
<td><i>Banden är utförda av Alb. Bonniers bokbinderi.</i>
<td><i>Typografi och band Vidar Forsberg.</i>
<td><i>Arbetet påbörjades i februari 1964 och slutfördes i augusti 1965.</i>
</table>


ALBERT ENGSTRÖM

Berättare och konstnär

är ett urval i tolv volymer där det yppersta ur Albert Engströms
slösande rika produktion har samlats i ett levande samspel av ord och
bild. Ord och bild — ty det är just i sin dubbla egenskap av berättare
och konstnär som Albert Engström har nått sin enastående
popularitet och blivit du och bror med hela svenska folket.

Alla de gamla välkända berättelserna från Småland och Roslagen,
från Uppsala och Stockholm och från många andra hörn av Sverige
och Europa återfinns här i sällskap med hans odödliga galleri av
kolingar, reservlöjtnanter, prostar, grevar, torpare, rospiggar — kort
sagt hela svenska folket. Mycket av alltför tillfällig eller tidsbunden
karaktär från tidigare upplagor har utmönstrats, men i stället har
berättare och konstnär berikats med ett stort antal noveller,
jakt- och naturskildringar, reseskisser, kåserier och annat som tidigare
varit okänt för det stora flertalet.

Varje volym omfattar ig2 sidor text med illustrationer samt en särskild
illustrationsavdelning om 60 sidor.

Den nya Engströmupplagan omfattar:

1	• Ur 'mina memoarer

2	• En bok

3	■ Gröna Lundgren

4	• Äventyr och hugskott

5	• Genom mina guldbågade glasögon

6	• Kryss och landkänning

7	• Bläck och saltvatten

8	• Hemma och på luffen

9	■ Adel, präster, smugglarebönder

10	• Med penna och tallpipa

11	• Vid en milstolpe

12	• Mo t aftonglöden

BONNIERS Pris hft 19:50, inb. 25:50 Komplett serie i sex halvfr. band.