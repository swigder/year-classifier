<h1>Ett femtiotal</h1>

<h1>Jan Myrdal</h1>

<h1>Ett femtiotal</h1>


<h2><small>Gidlunds/KRITIK</small></h2>
<poem>(C) Jan Myrdal 1972
   Omslagsbild Jonny Graan 1956
   Weilin + Göös, Finland 1972
   ISBN 91-7021-032-2</poem>
<chapter name="Tjugo år efteråt">
<h3><big>Tjugo år efteråt</big></h3>

Naturligtvis är decennieindelningen en orimlighet.
Dock fungerar den. Det finns ett åttiotal. Det finns
ett trettiotal. Men märk väl att detta åttiotal och
detta trettiotal finns. Om det också fanns är en
hel annan historia.

   Den som undrar över det litterära femtiotalet i
Sverige och går till uppslagsboken kan komma att
få detta svar:

   FEMTIOTAL, femtiotalism ... Traditionalism,
politisk och social eskapism samt optimism
uppfattades som typiska för 1950-t., men åtskilliga av
   dess förf. delade fyrtiotalismens pessimism...”
   (Lilla Uppslagsboken, band 3, Malmö 1966.)

Det är påtagligt att de stycken som ingår i detta
urval inte fanns i uppslagsbokens femtiotal. Men de
publicerades under femtiotalet. De publicerades heller
inte ”underjordiskt”. De fanns i ett annat femtiotal
än det officiella.

   Litteraturhistorikerna har lite svårt att placera mig.
Inte är jag femtiotalist. Knappast är jag sextiotalist.
När Christofferson publicerade sin samling av
fem-tiotalister skrev han ett urskuldrande brev till mig och
menade att jag var en sådan portalfigur att jag inte
kunde få plats i det decenniet.

   Om frågan var en årtalsfråga så vore den lätt
avgjord. Under hela femtiotalet publicerade jag mig
med artiklar och skönlitterära bidrag i tidningar och
tidskrifter. Jag debuterade i bokform på eget förlag
1953/1954 (boken trycktes i december 1953 och gavs
ut i januari 1954). Som romanförfattare debuterade
jag på Tidens förlag 1954. Under femtiotalet gav
jag sedan ut ytterligare tre romaner. Med en
kontinuerlig tidskriftspublicering under hela decenniet och
med fem utgivna volymer torde jag vara femtiotalist.
(Det jag publicerade mellan 1944 och 1949 är nog
inte tillräckligt för att jag skulle kunna etiketteras
som fyrtiotalist.)

   Frågan är naturligtvis ingen årtalsfråga. Det fanns
en sådan femtiotalism som den vilken definierades
av Lilla Uppslagsboken. Mot den femtiotalismen förde
jag en medveten och utförlig polemik under hela
decenniet.

   Också personfrågor är sakfrågor. Att de svenska
decenniegrupperingarna ofta inte ter sig som
ideologiska bildningar utan som matlag vilka flyttat sig
fram till stipendieborden beror inte på att de saknar
ideologi utan på att den ideologi vilken de
sampratat sig fram till är så grund.

   Jag har aldrig haft särskilt mycket umgänge med
författare. Jag föredrar att läsa dem. Och jag
föredrar att folk läser mina böcker framför att de börjar
tala till mig om vad jag skriver. Och de flesta bland
mina skrivande kolleger under femtiotalet fann jag så
ointressanta att jag aldrig brydde mig om att umgås
med dem. Men det gavs undantag.

   Under femtiotalets första år träffades Kurt Aspelin
och jag ganska ofta. Vi diskuterade litteratur. Vi
var inte överens om synen på de svenska lyrikerna
(fyrtiotalet) och vi var heller inte överens om
nödvändigheten av en hänsynslös och vulgär hårdhet i
skrivandet, något jag då hävdade. Vi förde långa
diskussioner om Diderot och romantiken. Där var
vi överens.

   Med Folke Isaksson höll jag en diskussion gående
genom hela decenniet. Med Stig Claesson samarbetade
jag i Demokratisk Ungdom och Festivalkommittéer.Med Lars Forssell och Pär Rådström bytte jag några
ord ibland tvärs över ett krogbord. Sven O.
Bergkvist var min nära vän. Bosse Gustafson var min
svåger några år i slutet av fyrtiotalet och början av
femtiotalet. Svante Foerster såg ett tag ut att kunna
utveckla sig till en betydande författare; det var
efter debuten med ”Solmässa”. Men så småningom
blev han så pinsamt påträngande i sin partilojala
socialdemokratism att jag släppte honom 1957.

   Med Birger Norman hade jag ett visst umgänge
mot slutet av femtiotalet men med Stig Carlson —
vilken jag ju kände — kom jag inte att umgås
närmare förrän efter 1963. Av en äldre generation
författare var det Erik Blomberg som — från hösten
1945 när vi träffades i Oslo — kom att spela stor roll
för mig. A. Gunnar Bergman, Carl-Emil Englund och
Ragnar Oldberg hjälpte mig på många sätt.

ETT VITALT DECENNIUM

För mig var femtiotalet ett decennium fyllt av stora
intellektuella äventyr. Det var ett vitalt decennium.
Jag minns hur Gun Kessle och jag diskuterade
Mase-reel och Guttuso i Berlin 1951. Hon hade just
upptäckt dem.

   När jag bodde på Omvägen i Göteborg brukade
Arthur Karlsson komma. Han blev sedan ett av offren
i Enbomsprovokationen. Vi diskuterade Theodor Balk
och hans ”Manuskriptet som kom bort”. Arthur
Karlsson sålde ”Marxismens klassiker”, de många
röda banden, och Lenins valda skrifter i tjugo band
till mig på avbetalning.

   När jag bodde på Albogatan 5 brukade Rolf och
hans flicka komma. Vi läste Brecht och Majakovski.

   Det var ett decennium av diskussioner och läsning
och vida horisonter. Just som jag skriver detta hörjag en ung marxistisk litteraturkritiker tala i radio.
Han säger:

   ”... den estetiska och ideologiska katastrof den

   socialistiska realismen inneburit...”

Jag är inte överens. Då för tjugo år sedan förde vi
våra diskussioner kring den socialistiska realismen.
Dessa frågeställningar var rikt befruktande. Också
när vi diskuterade Francis Bacon och det engelska
måleriet eller den svenska ny-expressionismen eller
den italienska social-realismen begagnade vi oss av
den socialistiska realismens ramar.

   I början av femtiotalet startades skivbolaget
”Avan-ti”. Där gavs ut sådant som Brechts
”Enhetsfront-sång” med Ernst Busch och Spanien-sångerna från
inbördeskriget och ”Atom song” och ”Woodsboro
Cotton Mill blues” med Pete Seeger och ”Song of
my hands” och ”Banks are made of marble” med
Ernie Lieberman och mycket annat. Det var vad vi
menade med socialistisk realism. På kvällarna sjöng
vi ”Lob des Lernens” eller ”Den lille trumpetarn”
eller ”Steppsången”. Skivbolaget var ingen ekonomisk
framgång. Men femton år senare skulle det varit
det. Det var inte något fel att vi spred ”Folk and
Protest” år 1952!

   Vårt femtiotal hade en rik skandinavisk litteratur;
författare sådan som Scherfig och Allan Eriksson
(”Farväl till Paradiset”, denna underbara bok, såldes
i 75 000 exemplar år 1954 fast de svenska
litteraturhistorikerna aldrig noterade det). Arbetarkulturs
förlag var litet, men det gav ut goda svenska realister...
och skrifter som säkrade vårt svenska kulturarv,
Almqvist och Linné och Strindberg.

   Det officiella femtiotalet hade sina engelskspråkiga
författare. Vi hade våra. Epiker som Alvah Bessie,
Ralph de Boissiere och Frank Hardy, kritiker (och
historiker) som Herbert Aptheker, Maurice Cornforthoch Ralph Fox (stupade i january 1937 vid Lopera i
närheten av Cordova som polit-kommissarie för det
Anglo-irlänska kompaniet). De fanns inte att tillgå
i de officiella boklådorna vilka ju inte förde radikal
litteratur från främmande länder; men de fanns i
våra boklådor som faktiskt lyckades hålla böcker på
de stora språken från flera världsdelar.

   Denna vår radikala femtiotalsdebatt var en rik och
internationell debatt. Att den nu inte kan återfinnas i
de officiella litteraturhistorierna är sannerligen inte
vårt fel. Vi blev behandlade som om vi icke existerade.
De författare vi läste, de klassiker vi studerade, de
teorier vi diskuterade ströks ur den officiella
litteraturhistorien av de officiella (och rätt väl avlönade)
litteraturhistorikerna. Dessa predikade ständigt i
universitet och på redaktioner att den socialistiska
realismen och alla problem kring den enbart utgjorde en
estetisk och ideologisk katastrof. (Marxismen var
bara en förevändning för att få tillfälle att skjuta
sina fiender i källare, som Uppsalaprofessorn
Hede-nius framhöll.)

   Då detta blivit en så officiell sanning att även
unga marxistiska kritiker accepterar den vill jag nu —
tjugo år efteråt — mycket tydligt säga att utan den
sovjetiska litteraturkritikens hjälp hade jag aldrig
nått fram till en förståelse för adertonhundratalet. Det
var genom att föra mig till Belinskij och Dobroljubov
och Tjernysjevskij och Saltykov-Shtschedrin och de
andra stora ryska adertonhundratalsdemokraterna
som de sovjetiska kritikerna hjälpte mig till en klarare
syn på det europeiska adertonhundratalet. Jag vägrar
att gå med på att detta var en ideologisk katastrof.

   Det var diskussionen kring den socialistiska
realismen som förde mig till Mehring och Plechanov.
Dessa öppnade en hel stor tradition för mig. Jag kan
icke acceptera en uppfattning som säger att det ären katastrof att läsa Mehrings ”Deutsche Geschichte
vom Ausgange des Mittelalters” eller Plechanovs
”Beiträge zur Geschichte des Materialismus” eller
den stora diskussionen om Marr och språkfrågan.
(Även om Marr intresserar mig så vill jag nog — nu
år 1972 — hävda att Stalin i princip hade rätt
gentemot Marr.)

   Att Paul Reimanns: ”Hauptströmungen der
deut-schen Literatur 1750—1848” eller Joszef Revais
essayer om Ferenc Kölcsey och Sandor Petöfi och Endre
Ady eller diskussionerna i ”Realismo”, eller Lukacs
och den intensiva diskussionen kring Lukacs skulle
ha inneburit ideologiska katastrofer kan jag inte
begripa.

   Eller skulle det vara Fucik, eller Seghers? eller
Bredel? eller Becher? eller Aragons monografi över
Courbet? eller Gliicksmans bok om Callot? Eller är
det ”Det unga gardet”? eller Adolfssons ”Trappan”?
eller Kirks ”Fiskerne”?.

   Skulle Renato Guttuso vara en estetisk katastrof?
eller Masereel? eller Favorski? eller Alexej Iljitj
Krav-tjenko? eller Plastovs ”Traktorister”? eller Sarjans
”Kolchosen Karindj i Tumanska Bergen”?

   Ty vårt femtiotals debatter var ju debatter om
just allt detta. Nätter igenom diskuterade vi
socialistisk realism; nationell form och revolutionär konst.
Robert Minor och Albin Amelin och Diego Rivera
och Siqueiros. (Hur diskuterades inte just denna fråga
om nationell form och revolutionärt innehåll efter
den stora Mexikanska utställningen i Stockholm år
1952!)

   Och även om det nu skulle visa sig att man menar
att den ideologiska och estetiska katastrofen skulle
vara något som begränsade sig till sovjetiskt
historiemåleri och Stalin-bilder så är jag alls inte säker på
att det går att utan vidare diskussion bara avfärdaSergei Gerasimovs ”Partisanernas ed” eller Boris
Johansons ”Kommunister förhöres”, för att inte tala
om Sergei Merkurovs stora Stalin-skulptur (fast rotad

i rysk tradition).

   När jag skrivit detta gick jag till bokhyllan. Så
småningom lyckades jag blada fram en
reproduktion av den mest ”katastrofala” bland det sovjetiska
historiemålariets Stalin-bilder: A. M. Gerasimovs:
”J. V. Stalin och K. J. Voroschilov i Kreml” från år
1938. Nå, också den bilden vore värd debatt. Men
när vi diskuterade så var det inte dessa bilder som
stod i centrum för vår debatt; vi menade rätt allmänt
att den ryska Repin-traditionen inte var så intressant.

   Lu Hsiin betydde däremot en hel del för den
svenska konsten under början av femtiotalet. Många
konstnärer mötte i Berlin år 1951 den nya kinesiska
grafiken. De förde med sig hem Maximilian Scheers
bok: ”Der Holzschnitt im Neuen China”. Därmed
blev Lu Hsiins arbete för att skapa en ny kinesisk
grafik känt bland svenska konstnärer. Det är lätt att
spåra inflytanden från sådana kinesiska moderna
konstnärer som Li Hua och Ku Yuan i den svenska
femtiotalsgrafiken. För oss som var röda på
femtiotalet var detta inget märkvärdigt.

   Det viktiga man bör hålla i minnet är att vi
betraktade oss som deltagare i en stor
världsomspännande diskussion. Vi talade om en världslitteratur
(och hade intensiva debatter om den avgörande
olikheten mellan internationalism och kosmopolitism;
det rotade och det rotlösa). Under femtiotalet såg jag
på det officiella litterära femtiotalet som på en kuriös
och lokalt Nordatlantisk och historielös provinsialism.
Det var denna provinsialism (och dess småborgerliga
esteticism) jag upplevde som en estetisk och
ideologisk katastrof.

   Det fanns en vidare ram än den socialistiska rea-lisrnens inom vilken vi läste och diskuterade och skrev.
Den tyska emigrantlitteraturen hade djupt påverkat
oss. (Den humanistiska fronten, som Berendsohn
kallade den.) Där hade vi rötter. Heinrich Mann och
Thomas Mann, den tyska tradition som måste
erövras mot de tyska herrarna. Men också Th. Th
Heines ”Jag väntar på under” och ”Sällsamt händer”.
Det är inte svårt att spåra sådana inflytanden i vad
jag då skrev. (Under femtiotalet arbetade jag också
långa tider utomlands och tvangs skriva på engelska
eller tyska.)

   Nu — tjugo år senare — är det inte de svenska
fyrtiotalisternas och femtiotalisternas insnörda och
trångbröstat sekteristiska provinsialism som präglar
kulturklimatet. Det är åter vår stora tradition. Nu
är det åter en världslitteratur och en världsrevolution.
Det är möjligt att tala såväl om Woody Guthrie som
om Plechanov. Inte ens litteraturhistoriker vågar just
nu le medlidsamt överseende när man berättar för
dem hur fascinerande och berikande det är att läsa
böcker. På femtiotalet gjorde de så. Då träffade jag
unga litteraturhistoriker som på allvar menade att det
var skadligt att läsa.

   Men erfarenheterna från den mörka period som
sträckte sig från krigsutbrottet fram mot sextiotalet
visar att det officiella Sverige ser de estetiska
decennierna som ”normala” och gör sitt för att få dem åter.
Också vi kan snart nog få vårt nittiotal, vårt tjugotal,
vårt femtiotal igen i landet. Men också i en
provinsiell isvind bör vi arbeta vidare. Ty hur ser kyla
verkligen ut?

DET ARET 1951

   ”Vi har glädjen att förmedla en inbjudan till
Ungdomens och Studenternas Världsfestival för fred i

   Berlin den 5—19 augusti 1951, som anordnas av   en internationell kommitté med representanter från
   bland andra Demokratisk Ungdoms
Världsfedera-tion och Internationella Studentunionen.

     Fredsfestivalen förberedes i en tid, då miljoner
   ungdomar världen över oroas inför hotet av ett
   nytt världskrig. Krig rasar i Korea.
Återupprust-ningen av det förra krigets anstiftare — Tyskland
   och Japan — innebär en än mer ökad krigsfara.

     Men kriget är inte oundvikligt! Världens folk
   och dess ungdom är starka nog att säkra freden,
   om de blott inser: Vi kan inte vänta på fred. Vi
   måste vinna den!

     Alla de hinder som försvårar ungdomens
kontakt över gränserna, måste undanröjas. De skapar
   en atmosfär av oförståelse och splittring, vilket
endast gynnar dem, som vill krig. Vi anser därför,
   att Sveriges ungdom bör utnyttja alla möjligheter
   att lära känna andra länders ungdom. Det är ett
   viktigt bidrag till freden.

     Må vi samlas för att stärka ungdomens
internationella vänskap under mottot:

   Ungdom — Enhet — Fred
   Svenska Festivalkommittén

   Annmari Lind, H G Franck, Erik Prytz, Jan
Myrdal, Birger Wikström.”

Jag har hört unga socialister nu på sjuttiotalet
säga att det inte var mycket till krav vi kom med.
Vi borde varit hårdare. Nåja:

             "6000 ungdomar har stoppats

   BRAUNSCHWEIG (TT—Reuter).

   Ytterligare 300 ungdomar, huvudsakligen från
   Rburområdet, anhölls av västtysk polis då de

   under natten till torsdagen illegalt sökte sig övergränsen till ryska zonen för att delta i ”Ungdomens
världsfestival” i Östberlin.

  Allt som allt har nu över 6.000
kommunistungdomar blivit fast vid liknande försök den senare
tiden. De flesta av dem har häktats och dömt till
kortare fängelsestraff.

  Många ungdomar uppges emellertid ha lyckats
ta sig in i östzonen och enligt polisens beräkningar
är det bara tre på fyra som blir fast.” (Ny Tid
3-8-1951)

”STORA ELDAR tänds nattetid längs
Västtysklands gräns till östzonen för att göra det lättare
för gränspolisen att hindra västtyska
kommunistungdomar att illegalt ta sig in i Östtyskland för
att bevista ”Ungdomens världsfestival” i
Östberlin. (Helmstedt, TT-Reuter).” (Ny Tid 3-8-1951)

”LONDON (HT Londonred.) Grupper av brittiska
ungdomar jämte meningsfränder från olika
domi-nions, vilka lämnat London för att resa till
kommunisternas stora ungdomsmöte i Östberlin,
kommer nu tillbaka efter att ha motats av polisen vid
ankomsten till kontinenten. Ungdomarna har pass
och får fritt lämna Storbritannien men brittiska
regeringen har lagat så att de ej får visum genom
Västtyskland. Myndigheterna på kontinenten kan
alltså inte bli av med dem på annat vis än genom
att frakta hem dem ...” (GHT 6-8-1951)

”FÖRBITTRADE STRIDER

      MELLAN GRÄNSPOLISEN

          OCH BOLSJEVIKUNGDOMEN
Miinchen (TT-Reuter). Västtysk polis i
Coburg-området vid gränsen mellan Bayern och
Sovjet-zonen var på tisdagen invecklad i förbittrade strider   med 600 kommunistungdomar som försökte slä sig
   över gränsen för att bege sig till världsfestivalen i
   Östberlin.

     Ungdomarna som var beväpnade med stenar
   och knölpåkar gick till angrepp mot gränspolisen
   och tullmyndigheterna som försökte hindra dem
   att ta sig över gränserna. Sedan tillkallades
förband av den nybildade rörliga statspolisen som
   efter våldsamma handgemäng drev tillbaka
flertalet av ungkommunisterna. 125 anhölls och
   kommer att åtalas. 280 andra sändes tillbaka till
   sina hemorter i olika delar av Västtyskland. Av de
   övriga har antagligen en del lyckats forcera
gränsbevakningen. De besköts av polisen under flykten,
   men det är ännu inte känt om någon sårades eller
   dödades. (Ny Tid, 8-8-1951)

1 Österrike stoppade förband från Förenta Staterna

2 000 ungdomar från Frankrike och Storbritannien
som var på väg till Berlin. Ett hundratal bland dem
lyckades ta sig fram. I Warnemiinde fick den
västtyska polisen ge vika och drevs på reträtt av
ungdomarna; 500 kom igenom. Sammanlagts lyckades
50 000 ungdomar från Västtyskland ta sig igenom
den västtyska polisens och de västtyska ”rörliga
förbandens” och Förenta Staternas militärmakts spärrar.
Men många sårades. Utanför Niirnberg överföll den
västtyska polisen 250 ungdomar. Först sköt de på
dem med karbiner. Flera sårades svårt. Sedan hetsade
de schäfrar på de flyende. De som greps ställdes
inför domstol. De poliser som utmärkt sig genom
att skjuta snabbt fick belöningar för att de försvarat
demokratin.

   Vi kom till Berlin från alla världens länder. 700
svenskar, 30 000 ungdomar från olika länder
utanför Tyskland, 50 000 ungdomar från Västtyskland.Nästan 2 000 000 från Tyska Demokratiska
Republiken. Det var en stor politisk manifestation.

   Det var i det kalla krigets tid. Mot oss hade vi
Förenta Staternas underrättelsetjänst (som försökte
sabotera festivalen med falska biljetter och falska
meddelanden) och alla de olika ”västliga”
militärförbanden och polistrupperna.

   Av rubrikerna till nyhetstelegrammen går det att
utläsa hur det officiella Sverige såg på oss.
”Bolsje-vikungdomar” kunde saklöst skjutas på av tysk
polis. Det var lärorikt. Lärorikt för oss alla 700 var
att se hur den svenska pressen fungerar.

   ”Arbetet” skrev att 10 svenska festivalare hoppat
av och nu återvände till Sverige genom Västtyskland.
Det var inte sant. Men TT sände ut nyheten.
Tidningarna tryckte den. Den lästes i radio. När vi bad
TT dementera — då uppgiften ju bevisligen var
lögnaktig — då vägrade TT och när vi bad radion
dementera, då vägrade radion. Den lögnen var
politiskt viktig för regeringen och de officiella partierna
och därför utnyttjades den. På så sätt gjorde TT
och radion sitt i korståget mot bolsjevikerna.

   Detta var en viktig lärdom. Men en långt viktigare
lärdom var att vi lärde oss vilka som var på vår
sida. Hela världen var i uppror. Från fronterna i de
anti-imperialistiska frihetskrigen i Korea och
Vietnam kom kamraterna till Berlin; trots kolonialisternas
förtryck och sabotage kom delegater från de av
imperialisterna behärskade länderna i Afrika och Asien.
Det var under festivalen vi insåg att det kommande
decenniet verkligen skulle bli det decennium då
imperialisterna fick uppleva hur i kampen mot
kolonialismen kritikens vapen slog över i vapnens kritik
och de gamla kolonialherrarna skulle tvingas fly.

   Den fredskamp vi förde var en verklig kamp mot
verkliga krigshetsare. Förenta Staternas härskandekretsar sökte då utlösa ett världskrig vilket — menade
de — skulle en gång för alla krossa folkens
opposition.

   Det var genom de många miljonernas medvetna
kamp som Förenta Staternas ledare den gången
hindrades från att utvidga sitt krig mot Koreas folk till
att bli ett världskrig. Visst spelade det en roll att
Sovjetunionen hade konstruerat och sprängt sina
första atombomber; men avgörande var de många
miljonernas kamp. Det fanns ingen motsättning
mellan denna kamp för freden och de förtryckta folkens
kamp för sin frihet. Fredskämpen och
anti-imperia-lismen gick hand i hand.

DET ÅRET 1957

Vid årsskiftet 1956/1957 höll den CIA-finansierade
kallakrigsorganisationen ”Kongressen för kulturens
frihet” stor intern konferens på hotell Malmen i
Stockholm med ”unga nordiska författare”.

   Ingemar Hedenius, Eyvind Johnson och Ture
Ner-man (den ende svenske diktare som skrivit
hyllnings-vers till Tjekan), hade stått för initiativet i Sverige.
Hemming Sten hade öronmärkt delegaterna och CIA
hade betalat räkningen. Listan på de svenska
deltagarna ser ut som ett namnregister till en den
officiella svenska femtiotalismens ”Vem är det?”:
Paul Andersson
Jan Berg
Petter Bergman
Lasse Bergström
David Bonnier
Birger Christofferson
Mauritz Edström
Anders Ehnmark
Britt Mari Eklund

2 — Ett femtiotalReidar Ekner
Claes Engström
Py Engström
Svante Foerster
Lars Forssell
Ingemar Gustafson
Bengt Holmqvist
Molly Johnson
Sigvard Karlsson
Erwin Leiser
Sven Lindqvist
Evert Lundström
Olle Mattsson
Göran Palm
Bo Setterlind
Vilgot Sjöman
Hemming Sten
Birgitta Stenberg
Mira Teeman
Tomas Tranströmer
Torbjörn Thörngren
Bo Widerberg
Per Wästberg

   Hur många av dessa författare som deltog frivilligt
och hur många som deltog därför att de inte vågade
annat vet jag inte. Själv hade jag inbjudits men
kunnat avböja under hänvisning till en förestånde
resa till Frankrike, Folke Isaksson hade kunnat
undvika att komma därför att han var i Förenta Staterna
och Arne Sand hade skyllt på en föreläsningsturné.

   Det var inte sådana tider i Sverige vid årsskiftet
1956/1957 att det var hälsosamt för diktare att hålla
sig undan när CIA lät kalla på dem. Ty att
”Kongressen för kulturens frihet” var en organisation med
dunkla syften som drevs med smutsiga pengar visste
vi ju alla. Det hade många gånger publicerats. Jagvill inte göra mig bättre än jag var. Jag hade hittat
ett svepskäl att hålla mig undan. Andra hade kanske
inte kunnat komma på någonting att dra till med
när telefonen ringde och kravet att komma till
Malmen framfördes.

   Mot mitten av nästa decennium skulle majoriteten
av deltagarna i detta spektakel med Göran Palm fråga
sig om de inte blivit bedragna och ännu några år
senare skulle de nästan alla gå i de stora
Vietnam-demonstrationerna och fördöma USA-imperialismens
förbrytelser.

   Om fyra deltagares syn på mötet på hotell Malmen
se ”Efter en konferens”, upptakt 1957:2.

RÖRANDE DETTA URVAL

Detta är ett urval. Det omfattar endast en del av vad
jag publicerade under femtiotalet i tidningar och
tidskrifter. Sådant som aldrig kom att offentliggöras och
som blev skrivet för byrålådan är inte med. Inte heller
noveller, kärlekslyrik, centrallyrik som trycktes i olika
tidskrifter. Det är ett urval; men ett representativt
urval.

   Många texter är alltså borttagna. Andra texter
från femtiotalet har jag publicerat på annat håll.
Men de publicerade texterna har icke förändrats. Jag
har inte strukit i dem. Jag har rättat ombrytningsfel
och korrekturfel. Däremot har jag inte i efterhand
retuscherat meningar och inställningar som en gång
varit mina.

   I många fall representerar inläggen ståndpunkter
jag övergivit. Men jag har inte tagit bort dessa
artiklar. Tvärtom har jag sökt balansera urvalet så att
det inte bara utgör läsbara och användbara texter
utan också ger ett porträtt av en svensk intellektuell
på vänsterkanten under det kalla kriget.   I vissa fall är inläggen skrivna utan att vare sig
subjekt eller predikat satts ut. (Se t.ex. artikeln:
”Den demokratiska kontrollen”.) I ett läge då det
är omöjligt att skriva öppet och bli tryckt får man
lära sig skriva så att det skrivna blir publicerat och
orden dock bär sitt budskap utan att censuren
hinner fram med sin sax.

   I den officiella litteraturhistorien och debatthistorien
har dessa artiklar och inlägg aldrig existerat och de
tankar som de presenterar har aldrig framförts. Dock
fungerade texterna. De skrevs för att tryckas i
folkligt lästa tidskrifter och tidningar och de kom att
påverka andra gruppers debatt än de officiella
fem-tiotalisternas.

                                                 Fagervik

                                                 5-9-72
</chapter>
<chapter name="En liten historia"> 
<h3><big>En liten historia</big></h3>

 Du är min, sa flickan.

 —    Och du är min, sa pojken.

 Och sen skulle dom leva länge och lyckligt.

 Men det blev varken så länge eller så lyckligt,
 för en dag var flickan med barn.

 —    Det är ditt, sa flickan.

 —    Fan trot, sa pojken.

 Och dom skulle gifta sig och bli familj och få
 barnbidrag och vara lyckliga i många år.

 Men pojken hade ett dåligt jobb, och flickan fick
 kicken från sitt och ingen lägenhet kunde dom få.

 —    Dog hon? sa pojken.

 —      Tyvärr, sa abortören och sen gick pojken på
 krog och begrät flickan.

 Och flickan hon hade syndat och hon begravdes
 och det lästes över henne och hon kom till helvetet.

 —    Du är min, sa Fan.

 —      Men jag var tvungen, sa flickan, annars hade
 vi gått under.

 —    Och så dog du, sa Fan.

 —    Men pojken klarade sig, sa flickan.

 —      Trot den som vill, sa Fan och så skyfflade han
 in henne i ungnen och där brann hon och det gjorde
 ont och alla änglarna tittade på henne från små luckor
 i taket, för sådana är de saligas fröjder, säger
kyrkofadern.

 Och pojken jobbade och slet sex dagar i veckan
 och på den sjunde söp han sig full och såg på en
 fotbollsmatch, för han hade inte råd med luder och
 flickorna brydde sig inte om honom, för han var
 gammal nu.

 Och pojken blev ledbruten och en dag kom han in
 med handen i maskin.

 —   Det är min, sa pojken.

 —      Men du är min, sa maskin, och helheten är
 förmer än delarna, och så kraschade det och pojken
 var en arm mindre.

 Pojken fick en ny arm, en som var bättre än den
 gamla, en som varken kunde rosta eller värka eller dö.

 —      På väg mot fullkomligheten, sa pojken och såg
 på protesen.

 Och nu satt han på ett ungkarlshotell och jagade
 loppor. På dan var han utelåst och stod och spottade
 i strömmen.

 —      Skönhet, sa pojken, såg på slottet och så
man-gade han till en bira.

 —   Ett djävla liv vi lever, sa han till kompisen.

 —   Förnöjsamhet är en Guds gåva, sa kompisen.

 —      Ja, inte behöver han vara rädd att bli utfattig
 inte, sa pojken.

 Och så var det första maj och dom gick ut på
 Gärdet och hörde hur bra allting var.

 —      Sanningen segrar, sa pojken när talaren var
 demokrat.

 —      Du vet våra funktionärer är egentligen riktigt
 religiösa, sa kompisen.

 —   Hurså? sa pojken.

 —   Dom sår ej, ej heller skördar dom, sa kompisen.

 —   Ja, Gud föder sina lamn, sa pojken.

 —      Det är så lätt att bli fet med tiden när man
 slåss för en tro, sa kompisen. Och så hurrade dom
 för traditioner och framtid och Socialsverige.

 Och sen blev det ett krig för demokrati och
näringsfrihet och: —     Det är ju skandal att dom inte tror på
människovärdet, sa statsmännen och släppte atombomber.

 Och pojken blev frivilligkommenderad till att
desarmera blindgångare, och han kunde inte smita för
 samhället hade avlönat beväpnade tjänstemän som
 värnade om människans fri- och rättigheter. Och när
 han tog på bomben så smällde det och pojken kom
 till helvetet för han hade levt ett dåligt liv.

 —     Men var är riksdagsgubbarna våra, sa pojken,
 dom som skulle säkra fred och frihet åt oss?

 —     Dom kom till himlen, sa Fan, för dom höjde
 prästlönerna.

 —   Det var ett djävla liv jag fick, sa pojken.

 —   Samhället är mitt, sa Fan.

 —     Men nog kunde jag fått det lite roligare, sa
 pojken.

 —   Varför tog du inte ditt roliga då? sa Fan.

 —   Det är förbjudet, sa pojken.

 —     Det är bara dom misslyckade revolutionerna
 som är förbjudna, san Fan. Hade ni väl tagit hand
 om samhället, så hade Gud varit med er, för han
 håller alltid på dom segrande, gluttarna, prästerna,
 statsmännen kunde ni ju sänt till mej, sa Fan, jag
 har plats åt föredettingar.

 —     Lessamt att jag inte fick veta det förr, sa
pojken.

 —     Ja nu har du sumpat chansen, sa Fan, för in
 ska du, och så tog Fan och hyvade in pojken i ugnen
 och alla dom små änglarna som en gång i tiden varit
 vapenfabrikanter och börshajar, riksdagsmän och
 präster viftade på sina små näpna vita vingar och
 trängdes vid luckorna i taket.

 —   Det var ingen god människa, sa en ängel.

 —   Den illa gör han illa far, svarade en annan.

 Och så flög dom bort och sjöng upp mot himlarna:—   Vi äro små humanister.

Och från himlarna svarade en andekör:

—   Gud välsigne er.

                                 (Folket i Bild 25-8-1950)
</chapter>
<chapter name="Amerikaniseringen">
<h3><big>Amerikaniseringen</big></h3>

När det talas om amerikaniseringen av Sverige, om
den konsekvent genomförda propagandan för det
amerikanska levnadssättet, den amerikanska
mentaliteten, då får man ibland en känsla av att det mest
syftas till klädmoder och slanguttryck.

   Den verkliga amerikaniseringen ligger dock på ett
betydligt farligare plan. Dels arbetas det ju på att
förvandla vårt land och dess resurser till ett
protektorat under USA, dels arbetar den proamerikanska
propagandaapparaten på att förlama och krossa
människornas medvetna handlande, vår
samhörighetskänsla och vår kollektiva kamp.

   Huvuddraget i den amerikanska mentalitet, som
nu framställs som ideal, är ju nämligen inte det att
man säger ”you” till alla, utan människans ensamhet,
ensam slåss hon för sin existens och sitt
existensberättigande, ensam blir hon utelämnad till
”benhårda lönelagar” som gör varje samfälld aktion för
bättre villkor till en fas i ”löne- och prisskruven”.

   Huvudfaran i den amerikanska filmen är inte att
den idealiserar gangstern och förbrytaren, utan att
den framställer brottet som varande den enda
möjligheten att bryta sig ut ur vardagslivets onda cirkel
av förfallande räkningar, stigande priser, monotont
arbete, olyckliga äktenskap och felplacerade
askkoppar.

   Amerikaniseringen är ett förborgerligande, men inte
ett förborgerligande i folkhemmets milda och en
aning dävna regi, utan ett förborgerligande i
osäkerhetens och den sönderfallande småborgerlighetens
tecken.
   Faran med denna amerikanisering ligger inte så
mycket i att man kan komma att tro att den där
MacArthur, han är nog inte så galen i alla fall, som i
att man kommer att frukta att varje genemsam kamp
för gemensamma mål redan på förhand är dömd.
Denna amerikanisering gör sig märkbar över hela
fronten, böcker, serier, filmer, radio, tidningar, alla
driver de samma linje, människans ensamhet, hennes
hjälplöshet, hennes oförmåga att behärska sin miljö,
hennes oförmåga att behärska och tillgodogöra sig
naturen. Inom psykologin slår alltmer den nyare
amerikanska psykologin igenom, en vetenskap som med
samma samvetslöshet som Hitlers ”rashygieniker”
använder vetenskapens fakta och metoder till att
undergräva vetenskapen själv. En psykologi som sätter
som sitt mål att ”anpassa” människor till ett sjukt
samhälle. En vetenskap som studerar hur det
nuvarande samhället förstår människorna, inte för att
göra människorna medvetna om detta, inte för att
ge dem möjligheter att ändra samhället, utan för att
få dem att känna denna förstörelseprocess mindre.

   När vi kämpar mot amerikaniseringen, då måste
vi kämpa för människans medvetenhet, hennes
gemensamma kamp för gemensamma mål, och denna
kamp den kan aldrig skiljas från kampen för ett
rikare och lyckligare liv, från kampen för socialismen.

                              (Stormklockan nr 1 1951)
</chapter>
<chapter name="Förfallets romantik och skapandets realism">
<h3><big>Förfallets romantik och skapandets
realism</big></h3>

Allting är i rörelse, kontinenter stöpes om, stora
människomassor kämpar sig fram mot en bättre framtid,
andra är dårade och förblindade. I Spanien sitter
fortfarande den fascistiska diktaturen vid rodret och i
Amerika och Västeuropa försiggår
fascistiseringspro-cessen med allt mer tilltagande hastighet. I
kolonialländerna föres ett ständigt djungelkrig mot de vita
erövrarna och den borgerliga demokratin i
”Västerlandet” blir allt ihåligare och allt mer undergrävd av
hemliga polisens terror och de oamerikanska
utskottens häxprocesser.

   Världen är orolig och den unga svenska
litteraturen uppför sig åter så som ”ung” svensk litteratur
alltid gjort i orostider. Den blir romantisk, drömmer
om blå öar, besjunger sin genialitet och vill sitta
ensam och känna sin själ vagga fram och tillbaka i
egocentricitetens vågskvalp.

   Bo Setterlind skriver i Halleluja (Bonnier -51. 10:50)
om sin sexualitet och sin religion, låter den blonda
luggen hänga fram över ansiktet och fyller på ett
tillfredsställande sätt alla kälkborgarens konstnärsideal.

   Han är tillräckligt dallrig i språket för att ingen
skall kunna ge en entydig begriplighet åt hans
meningar. Han är fylld av religion och vackra känslor
men uppträder samtidigt med den ”genialiska
själv-utlevelse” som anses så konstnärlig.

   När hans huvudperson förför sin älskarinnas
minderåriga dotter sker det under hänvisning till den
Helige Ande och Jungfru Maria, när hon blir
havande och begår självmord ger det honom tillfälle att
hålla högstämda monologer vid liket:
28

                    Förfallets romantik och skapandets realism

     Kanske var hon en Jungfru Maria. Det måtte
  ha känts egendomligt för henne i det verkliga att
  ha blivit havande. Vad hon var förtegen, att hon
  inte nämnde något tidigare, det var bara ängeln
  som kom.

     Vad män tänker avskyvärt, när de inte befattar
   sig med ett jungfru-tänkande. Men nu tror jag att
   Kristus föddes i en ren jungfru. Och Alexandrine
   ville det renhjärtat.

   Man vet inte om man skall fatta det som ett
poserande långt över det osmakligas gräns, eller en
cynism långt över dumhetens råmärken, men ett står
fast: det är ett symptom på en långtgående kulturell
förvittring när detta jolmigt sexual-religiösa och platt
självupptagna arbete av framstående kritiker hälsas
som en förnyelse och ett stort löfte.

Bo Setterlind är inte enastående i vår litteratur för
närvarande och det är som hörde man en viskning
från Brändes, en överlägsen och spydig viskning från
ett skede som Böök et con gjort sitt bästa för att
begrava under smutskastning och nidskrifter: Det
bliver ikke til Aandsfrihet, det bliver kun til höire
Nydelse. Alt, ogsaa Vellysten, forvandles til Kunst.
Som den romantiske Poesi er Poesi i anden Potens,
Poesi om Poesi, raffinert Poesi, saaledes er Elskoven
for Romantikeren raffinert Elskov, Elskovskunst.

   Lika fegt som det är att i sin konst fly från de
problem som är tidens, som är våra, lika svagt är
det att inte kunna älska utan hela romantikens
kulissmålning av synd, förförelse, raffinemang, oväder,
fjälltoppar och Gud. Det ligger något mycket
illabå-dande i det att våra nyaste författarefoster är så
livsodugliga och så förnämt håller sig på avstånd frånFörfallets romantik och skapandets realism

  29

allt det allvarliga som verkligen händer. Där Jan
Fridegård, Ivar Lo och Moa Martinsson arbetar
utifrån ett djupt känt ansvar, ett ansvar mot sig själva
och sin tids människor, där arbetar Bo Setterlind och
hans följeslagare inte bara ansvarslöst, utan vad vida
värre är, okunnigt. De förmår själva inte överblicka
sin egen tid och av detta drar de den slutsatsen att
ingen ens bör försöka studera och arbeta i den värld i
vilken vi lever och i vilken vi kommer att dö. De
bidrar själva till att skapa det dunkel och den dimma
som gör det svårt för människor att se de enkla och
klara linjerna i livet och samhällsutvcklingen.

Men-------------Bo Setterlind är inget ovanifrån ned-

ramlat, han är bara slutprodukten av en lång
utveckling. Vi här i Europas utanmarker har haft god
litteratur, men vi har ännu inte haft stor litteratur.

   De författare, Strindberg till exempel, som försökt
göra verklig litteratur, knäckte vi och hunsade vi och
när de slutligen dog och kunde förklaras heliga
skyndade vi oss att leta ut allt det svaga och splittrade
hos dem och hålla upp det som förebild och
na-tionalkultur.

   Det sägs att vi har ett folkhem, i varje fall ett
kulturellt folkhem, men vad vi i verkligheten har är
en akademikerkår som, i motsats till de flesta andra
länders, alltid varit totalt renons på patos och vilja
att bygga en framtid. Vi har satt folkkonsten på
Skansen och gjort folkdansen till föreningsprotokoll.
Hemslöjden har spaltats, dels blivit schablonglödritade
askfat och de blivit primitivitetssnobberi för sysslolösa
kulturella. Vår arbetarklass söker man kulturellt
avväpna och spela i händerna på den kolorerade vecko^
pressen. Vi har skaffat oss ett förtrustat
tidnings-väsende på halsen som överträffar den gula pressen i
Amerika ifråga om ovederhäftighet och sensations-makeri.

   Det är då inget att förvånas över att de yngsta
litteraterna åter fylkas kring Wirséns banér, drömmer
om den Blå Blomman och lever i mörk okunnighet
om allt det verkligt levande och avgörande som sker.

Men tvärs genom denna wirsénska tjocka och dessa
Setterlindska dunster tvingar tiden oss att arbeta
vidare och det går ju trots allt en stark underström av
socialt, medvetet realistiskt och ansvarskännande
skapande genom den svenska kulturvärlden. En
underström som när den lyckas komma upp till ytan
kommer att sopa undan romantiken, sopa undan den
naturalistiska snävsynen och den falskt konstnärliga
självtillräckligheten och skapa en konst som står i
intimaste växelverkan med vår tids människor, som
springer fram ur vår kamp för en bättre värld och
som bidrar till att bygga denna bättre värld.

                             (Arbetartidningen 22-5-1951)
</chapter>
<chapter name="Vi är inte ensamma">
<h3><big>Vi är inte ensamma</big></h3>

<table>
<td><poem>
Vi är inte ensamma, min älskade.
Det står objudna gäster i dörren
och det smäller av stövelklackar i golvet.
Det visslar som av granater i mörkret
och närmare än krevaderna
hörs arkebuseringsplutonernas salvor.

Vi är inte ensamma, min älskade.
Ser du majoren,
stram i sin uniform,
säker på sin makt.
I det civila bankkamrer,
nu under ståndrätten
dömer han till döden.
Han står tätt invid oss i natten
och det trampar av tunga stövlar genom rummet.

Men vi är inte ensamma, min älskade,
miljoner människor står bredvid oss,
och ur de djupa nätterna
växer de klara dagarna.
Obrytbar är vår enhet.
Vi är inte ensamma, min älskade.
</poem>
<td r><i>(Arbetartidningen 24-1-1952,</i><br><i>omtryckt i Stormklockan nr 7—8 1952,</i><br><i>SIA nr 7 1955)</i>
</table>
</chapter>
<chapter name="Mannen bakom breven">
<h3><big>Mannen bakom breven</big></h3>

Den volym av Strindbergs brev som
Strindbergssäll-skapet just givit ut på Bonniers förlag omfattar
perioden april 1882 till och med december 1883.

   Den Strindberg som här möter oss är den radikale
yrkesförfattaren, Det Nya Rikets, Svenska ödens,
Dikters och Sömngångarnätters författare. Att språket i
breven är glänsande, med en rytmisk svikt i invektiven
och en aldrig svikande formgivningsförmåga, är ju
självklart, skrivna av vår störste stilist som de är.

   Men det är trots allt inte de personliga
upplysningar man får om Strindberg som är mest
intressanta, det betydelsefullaste är att brevsamlingen ger
en klar bild av hur snäv basen var för ”det Unga
Sverige”, hur få och hur illa utsatta dess företrädare
var.

   Den nordiska realism som framträdde under seklets
sista decennier och som kom att verka så befruktande
på den europeiska litteraturen, stod, som Strindberg
så ofta framhåller, själv i brytningen mellan nytt och
gammalt. Den moderna kapitalismen som i sitt
framträdande hade fört med sig en Balzacs, en Stendahls
realism i Frankrike, förde ett halvsekel senare i
Norden fram Ibsen, Strindberg och Björnstjerne
Björnsson.

   Den stora skillnaden mellan den europeiska
realismen och den senare nordiska, bestod dock däri att
Strindberg producerade i en period då den allmänna
europeiska kapitalismen alltmer och mer blivit en
parasiterande, ej längre utvecklingsduglig kapitalism.
Därav också den svåra splittring som alltid kom att
märkas i Strindbergs diktning. Det för vilket han
kämpade i Sverige, var ofta redan förbigånget och
statt i förfall på kontinenten, det som skulle komma;
arbetarrörelsen och socialismen var ännu i Sverige
blott i fosterstadiet.

Men om ”det Unga Sveriges” bas var snäv och om
än dess medlemmar snart nog splittrades och kom
att bekämpa varandra, så framträder dock i denna
brevsamling den hårda och hätska — bitvis perfida —
kamp dess anhängare fick föra mot ett reaktionärt och
beskyddat kulturkotteri, som innehade snart sagt . . .
(Rader bortfallna. Manus finns ej. JM 72) ... nog
den största delen av korrespondensen var dock icke
av de stora frågorna. Den ständiga ekonomiska
otryggheten, underbetalningen och de dåliga affärerna
tvingade honom att nästan dagligen skriva brev med
begäran om honorar, förskott, lån, växlar.

   Man möter yrkesförfattaren, stolt över att leva på
sin penna, men samtidigt plågad av att aldrig kunna
få ro att skriva. Det enda jag söker hos en förläggare
är kapital och frihet, förklarar han gång på gång, och
i växlingarna mellan olika förläggare söker han
ständigt dessa saker. Och blir ständigt lika besviken.
Förläggarna rättar i hans manus, tvingar honom att låta
”stötande” eller alltför polemiska ord och meningar
utgå, tvingar honom att producera även om han
själv meddelar att han är trött och sjuk och i behov
av vila. Ständigt kommer förläggarna med nya krav,
ständig med påminnelsebrev om utlovade noveller och
andra arbeten. Och lika ständigt svarar Strindberg
med att framhålla sitt ekonomiska nödläge. När han
till slut får Svenska öden andra delen klar skriver
han:

        ”Broder Leo!

     Härmed ms till 2V2 ark! Det är dåligt som jag
   förutsade.

3 — Ett femtiotal     Våldrunk blir så! ...”

   Att Strindberg dock under dessa olidliga
förhållanden lyckades producera så betydande och för oss
värdefulla verk som Det Nya Riket, Herr Bengts
Hustru, Svenska öden, Dikter och Sömngångarnätter,
är ett tecken på hur stor hans begåvning var. Hur
stor uthållighet och arbetsförmåga han hade.

Det är viktigt att Strindbergs brev blir utgivna,
viktigt just därför att så starka krafter är ute för att få
honom snöpt och acceptabel för borgerligheten; men
samtidigt måste man fråga sig om inte 32 kronor
för en häftad volym är ett nästan lika säkert sätt att
snöpa Strindberg. Att hindra honom från att bli läst.
Bonniers förlag vägrade på sin tid lämna bidrag till
tryckningen av breven; detta trots att förlaget förtjänat
miljoner på hans arbeten. När breven nu i alla fall
utges får man hoppas att de trots detta höga pris
blir lästa. Det är få nyutgivna böcker som har så
mycket att säga oss i dag. Få böcker så välskrivna
och så betydelsefulla.

   Man kan inte sluta en anmälan om Strindbergs
brev bättre än med hans egna ord till Edvard Branders
den 26 Juli 1882.

     ”... Erkännande för talang har jag fått, men jag
   vill ha erkännande för mina åsikter och mitt mod!
   Talangen s-r jag i.”

            STRINDBERGS BREV III. April 1882—
            1883. Utgivna av Torsten Eklund.
Strind-bergs-sällskapets Skriftserie. Bonniers
Förlag kr. 32:—.

                            (Arbetartidningen ... 1952)
</chapter>
<chapter name="Brännare Axelsson">
<h3><big>Brännare Axelsson</big></h3>

Det var vintersöndagsmorgon
och utanför rutorna rann smältsnö
när brännare Axelsson fyllde femtitre.

Nu när söndagstidningen lästs

(stora rubriker och foton av bemärkta män)

frun gått ut i köket

och grabbarna stod snackande på svalen
då frågade han sig:

(med smak av födelsedagskaffe i munnen
och radiomusik från grannens)

Vad har jag gjort av mitt liv?

Inte blev jag någon firad hjälte.

Ingen krigare med stövlar
officer med streck och grader
eller ens rytande underbefäl.

Inte blev jag någon storman

med femhundra, eller femtusen arbetare

och ett gott namn i tidningsspalterna.

Ingen filmstjärna, veckotidningsscheik
eller ens i min frus ögon en stilig karl.

Jag vann inte på lotteri och tippade sällan rätt.
Vad har jag då gjort av mitt liv?

Det droppar blidväder mot rutorna
och en spårvagn slamrar förbi.

Grabbarna snackar på svalen
och i tidningen talar kända män
om sin och andras storhet.

Det är skönt att dra sig på söndagsmorgon
och för trettiotvå år sen sa Målarn:
”Skål på dig Lillen och lycka till,
det ska nog gå bra för dig här i livet.”

Men vad har jag då gjort av mitt liv?

Grabbarna växer upp

och tycker nog rätt bra om mig

(Även om det inte är sånt dom säger rent ut)

Sen hon blev med barn och vi gifte oss
har jag inte sett åt någon annan —
nå sett har man väl, men inte mer.

Även när det var som djävligast under krisen
har vi hållit ihop och klarat familjen.

Jag har jobbat mycket
och skött mitt arbete.

Varit hederlig mot vänner och arbetskamrater.
Gjort mitt i organisationen
och alltid stått solidarisk.

JAG HAR GJORT ETT LIV.

                       (Kommunalarbetaren nr 21 1954)
</chapter>
<chapter name="Återbördad till fosterjorden">
<h3><big>Återbördad till fosterjorden</big></h3>

   ”Det gives lange Tider i vor Liter atur> der ikke
   har givit sig til Kende ved noget dikterisk eller
   sjaelehistorisk Mindesmaerke af Betydning. Er der
   ellers i saadanne Tider blevet tenkt og folt, saa
   vides det ikke nu. Men derncest har det vceret vort
   lille og afsidesliggende Fedrelands Skaebne at det
   ikke paa forste Haand har frembragt nogen stor
   europaeisk Aandsbevaegelse. Vi har ikke givet
   Stodet til de store Forandringer, vi har undergaaet
   dem, na ar vi eller s har gaaet dem”

      Inledningen till Georg Brändes
Hovedström-ninger.

Det är lågt i tak här hemma. Vi är ett litet
språkområde och det ser ut som om vi vore beredda att
göra allt för att ytterligare understryka vår litenhet.
Ännu vid sekelskiftet kunde man tala om en
skandinavisk litteratur, sedan dess har vi tappat kontakten
med norsk litteratur, håller oss långt från den danska
och försöker ha så liten beröring som möjligt med
den svenskspråkiga litteraturen i Finland.

   Ja, vi är isolerade. Men inte som
skrivbordsstrate-gerna vid Tegelbacken gör gällande, genom vår
neutralitet och ovilja för manliga och krigiska äventyr,
utan genom vårt kulturlivs trånga horisonter. Ibland
sägs det att det nu, först nu, blåser friska vindar.
Men de är så underliga dessa friska vindar. De piper
in som små skönskriverier genom springorna i väggen
mot yttervärlden. Lite amerikanska dofter, lite (men
också bara lite) fransk atmosfär. Vad som sker där
ute i den stora och farliga världen med tvåtusen-
miljoner andra människor det skrivs det visserligen
förnumstiga ledarartiklar om. (Om dom bara ville
lyssna på mig här i Jönköping, så nog skulle jag
ordna världen åt dom.) Men i övrigt råder den stora
okunnighetens djupa tystnad.

  Visst görs det många fina och hederliga litterära
jobb även hos oss nu, man behöver bara peka på
Ivar Lo-Johanssons senaste stora romanserie, Bertil
Geddas dikter, Artur Lundkvist och andra. Men det
förhärskande är en ovanligt otrevlig unkenhet. En
kulturens stugdoft av ovädrade sängkläder och
nogsamt igenklistrade fönster. Skönskriveri. Själeri.
Själv-eri.

Det är också något säreget med våra unga skribenters
utlandsresor. Sällan har så många akademiker på en
gång rest ut för att bo på så många dåliga hotell och
träffa så många ”intressanta” och vinddrivna
existenser. Man har sovit i fler ungdomshärbärgen än de
flesta har gjort. Lärt känna världen på små krogar
och träffat engelsmän i Paris, tyskar i London, indier
i Berlin och norrmän i Rom. Har haft alldeles ofantligt
många upplevelser och hunnit bli väldigt djup. Har
sett världen. Inte! Det är blague det hela. Ytskum.
Man har bara tagit stugluften med sig ut. Det
intressant vinddrivna och jagiska är ju inte annat än en
funktion av de trånga horisonterna. Isoleringen kan
först brytas genom kontakt med liv och arbete,
människor och reella problem hemma och ute.

Det finns också en alldeles förunderlig motvilja mot
klartext och direkt berättande. Tanken att orden står
på papperet för att utrycka precis det de säger och
inte något tretydigt, förtätat, underförstått, den tanken
uppfattas som lika hädisk som den att man skriver
en berättelse därför att det just är den berättelsen manvill skriva. En av mina skrivande vänner sa att det
låg dynamit i hans språk, att de snälla och anständigt
borgerliga tidningar som tryckte honom skulle bli
förfärade om de visste vilka farligheter som låg inlindade
i hans språk. Synd bara att ingen lyckats linda ut
farligheterna igen. Det skulle behövas. Nej, det
dunkelt sagda blir knappast bättre av att även vara
dunkelt tänkt. Isoleringen och innestängdheten leder till
dunkelhet. När man inte längre har något att skriva
om annat än sin själ måste man ju i alla fall se till att
man skriver ett vackert språk om det lilla livet.

   Men man skall inte anklaga skrivarna personligen.
Det är inte deras fel. De kan inget annat, vet inget
annat, de är hederliga män, alla är de hederliga män.

Det går åt bra många kilometer papper om året för att
täcka behovet av beklaganden över ”radikalismen som
kom bort”. Många av dem som beklagar sig är själva
radikaler på villovägar, men andra är i god tro. Man
vill ha en snäll, om inte hovfähig, så dock
tegelbacks-fähig radikalism. En radikalism som är väldigt radikal
men helt ofarlig och inte trampar någon på tårna. Jaa

—   de sexuella liktorna kan ju i nödfall få trampas på.
Det är bara tråkigt nog så att en sådan radikalism
aldrig har funnits och aldrig kommer att finnas.
Bristen på radikal litteratur är brist på marknader för en
sådan litteratur. Även radikaler måste leva och äta
ryktas det. Man äter dåligt om man inte har den ”rette
tru.” ”Ein mann i dette lande som ikkje hev den ’rette
tru5, han må finne seg i å vera heimlaus. Hen er
ut-stöytt av samfunde och hev ikkje rett till å draga
nokon med seg”, påpekade redan Garborg.

Det litterära och konstnärliga arbetet värderas
mycket lågt i Sverige. På den sociala skalan står en person
som ägnar sig åt dessa tvivelaktiga yrken någonstansmellan en villkorligt frigiven och en ledarskribent i
Aftonbladet. Det skulle i de flesta kulturländer vara
omöjligt att uppträda så stroppsnorkigt som DN
nyligen gjort mot konstnärer och författare genom att på
ledande plats tre gånger i rad polemisera mot texter
tidningen icke återgivit.

   Men i Sverige är det ingen ära, inte ens en merit, att
vara författare. Först när det kan göras licentiater,
banketter och minnespengar över någon fysiskt eller
psykiskt död författare räknas han som samhällsnyttig.
Då är det ju inte så stor risk att folk läser honom
längre och om folk egensinnigt nog fortsätter att läsa
honom finns det ju auktoriserade kommentarer
tillgängliga som kan ställa allt till rätta igen så att inte
författarens oförsiktiga yttranden kommer skada och
tänkande åstad. Var det inte en tidning som under
strindbergsjubileet häromsistens var ofin nog att
trycka några av Strindbergs egna artiklar? Tidningen blev
också ordentligt nedisad för denna sin exempellösa
fräckhet. Skända en död mans minne. Störa det
ömsesidiga utdelandet av minnesplaketter. Fy skäms!

Det konstnärliga arbetet är dåligt betalt. Ingen annan
yrkesgrupp skulle gå med på så usla villkor. Enligt
bokutredningen var svenska författares
medianinkomst av litterär verksamhet år 1948 för män 6.930 kr.
och för kvinnor 3.630 kr. Det är ju en gammal
erfarenhet inom arbetarrörelsen att det inte är de sämst
avlönade som går i första ledet. Avlönar man
författarna som gycklare — då förblir de flesta också
gycklare, ordvrängare, skönskrivare.

   Det tar alltid några år att förlora sina illusioner. Jag
har ännu inte förlorat tron att jag under min livstid
kommer att få uppleva en kulturell islossning, en tid
då andarna vaknar och det är en lust att leva. Ja, bara
de plirade bleve jag glad. Nu tycks de ligga försänktai djup och varaktig vinterdvala. Kanske av svält,
kanske av depression, kanske av egen fri vilja, vad vet jag?
Men någon gång måste ju även svenska kulturarbetare
tröttna på att sova och drömma vackra drömmar
långt inuti sin själs själv. I väntan på den dagen finns
det tre saker som borde diskuteras. Vår isolering.
Skönskriveriet. Författarsvälten.

Låt mig till sist berätta en liten historia från Skåne.
En historia som visserligen på inget sätt hör hit men
som i alla fall kanske kan vara både nyttig och nöjsam
för den ärade läsaren:

   Det var en het sommardag. Luften stank av
stillastående vatten och naten flöt grön på ankdammen.
Plötsligt hördes ett våldsamt oväsen från gässen hos
Svenssons. De unga gässlingarna trängde sig
målmedvetet fram mot vattnet.

   —     Vi äro unga, vi göra revolt, ropade den första
gässlingen och han var större än de andra.

   —     Vi söker nya kontinenter, sa de små gässlingarna
och så kastade de sig ut i vattnet en efter en och sam
i en lång rad fram mot Petterssons ladugård. Men
dagen var het och hunnen halvvägs över dammen sa den
förste och stora gässlingen:

   —     Jag återvänder, jag söker min själ. För han
tyckte att det var både besvärligt och farligt att ge sig ut
på så stora vatten.

   —     Ja, vi återvända, vi söka våra själar, sa de andra
små gässlingarna och de vände en efter en och sam
tillbaka i en lång rad. Luften var het och solen stod
stor och rund ovanför Petterssons lagård. Det låg åska
i luften och när gässlingarna åter var hemma såg de
ett fågelstreck högt ovanför sig.

   —     Så obetänksamt, sa en gammal gås, nu när det
kan bli storm och allt över havet. Men vildgässen
hörde inte den vise gamle gåsens ord utan flög vidareut mot havet, rakt in mot de tunga svarta åskmolnen.

 De gå sin undergång till mötes, sa den gamle gåsen.

 —    Att gäss kan vara så obetänksamma, sa den
 störste gässlingen, den som sökte sin själ. Men
vildgässen hade flugit vidare och till hösten blev den gamle
 gåsen gåsakorv och den unge själasökande gässlingen
 svartsoppa — för han dög inte till annat. Vildgässen?
 Dem kan du se i vår igen

                           Aftontidningen 31-12-1954
</chapter>
<chapter name="Om att läsa fri, frisk och frisinnad press">
<h3><big>Om att läsa fri, frisk och frisinnad
press</big></h3>

Det finns så många vackra ord,
det finns så många rappa
men dock djupsinniga meningar,
lämnas så många goda råd.

Vid varje blad du vänder

möter du varningar, påpekanden, förmaningar

alla med det ärligaste uppsåt

samt med många roliga förklaringar försedda.

Ja, det är många som vill dirigera ditt tänkande
leda dina handlingar,
befria dig från den mödosamma plikten
att själv avgöra och bestämma.

Det är ingen risk att du ska få
vandra ouppmärksammad genom livet
ty många är anställda att råda dig.

Men var gång du läser de vackra orden,
de välturnerade meningarna
de förstående och ärliga råden
bör du fråga dig själv:

Vem har avlönat Andersson att göra vackra ord?
I vems tjänst formulerar Petterson?

Vad har Olsson fått för honorar för sina råd?

Och vem har betalat ut det?

Därvid vet du:

ingen betalar för nöjet att betala,

den som beställt en vara,

vet vartill varan ska användas.
När du känner ordens dagspris på den öppna
        marknaden

kan du också lättare bedöma rådens värde för dig.

När tiderna blir hårda
honoraren låga

och läget för åsiktsproducenterna trängt
då kanske Andersson, Pettersson, Olsson förändrar
åsikt.

När de förut skrivit att X är en skurk och Y en hjälte
var de ärliga.

När de nu skriver att Y är en skurk och X en hjälte
är de fortfarande ärliga.

Ty när rätten sitter i spjutstångs ände
sitter äran i plånboken.

Ordmånglarens väg är svår och tung att vandra.

Genom snärjande åsiktsprövningar,

förvillande samvetsbetänkligheter,

och ångestfylld oro, när han inte vet

varifrån vinden i morgon kommer att blåsa,

söker han nå den frid som stor pension kan skänka.

Detta bör inte förvåna dig

ej heller göra dig upprörd,

du bör bara lugnt konstatera:

det är skillnad

på att sälja sin arbetskraft

och sälja sina åsikter.

                           Mål och Medel nr 2 19S5
</chapter>
<chapter name="Det radikala och det mänskliga">
<h3><big>Det radikala och det mänskliga</big></h3>

I en intervju våren 1952 för den franska tidskriften
1’Ecran fran^ais, sade Charlie Chaplin:

   "... Jag tror på skrattets och tårarnas makt som
motgift mot hatet och ångesten. De goda filmerna
utgör ett internationellt språk, de tillfredsställer
människornas behov av glädje, medkänsla och förståelse.
De bidrar till att bryta den våg av misstänksamhet och
fruktan som går över världen i dag. Vi har haft alltför
många filmer som utan inre nödvändighet är fulla av
sjuk sexualitets krig, mord och intolerans. De gör
spänningen i världen än mer outhärdlig. Om vi bara mellan
nationerna i stor skala kunde utbyta filmer som inte
är led i en aggressiv propoganda, utan talar vanliga
mäns och kvinnors vanliga språk. Det kunde vara ett
bidrag till att frälsa världen från katastrof "

   Jag tror att det Chaplin då sade inte bara är giltigt
för filmen, det är giltigt för alla konstformer i dagens
värld. Livet kan verka förvridet och förvrängt, världen
en hycklarnas, våldsmännens och lismarnas egendom;
men om man skalar bort fraserna, avslöjar
skenproblemen och lyckas nå fram till det enkelt och verkligt
mänskliga, skrattet, tårarna, medkänslan och
förståendet, då hjälper man människorna att se sin egen värld
och sin egen situation klarare. Då gör man sin insats
i det stora arbetet för att skapa en mänsklig värld.

   Detta har inte alltid stått klart för alla radikaler.
Ofta har hatet mot dem som håller människan nere
i verkligheten varit hat mot människan och därmed
hjälpt till att hålla henne nere. Under tjugotalet och
början av trettiotalet var till exempel en tysk konstnär,
George Grosz, mycket känd. Han ansågs, och ansåg
sig väl också själv vara, mycket radikal. Han var en
hänsynslös avslöjare av borgerlig dumhet, dårskap,
fulhet, lastbarhet. Se på teckningen — som illustrerar
denna artikel — av borgaren vid restaurangbordet.
Kanske tycker man först att den är just så hänsynslöst
avslöjande som den borde vara. Det är ett kräk, ett
äckligt kräk Grosz har tecknat.

   Men om man ser närmare efter, upptäcker man att
det inte bara är borgaren han angriper, det är
människan. Grosz framställer människan i sin förnedring.
Hans avslöjande är inte ett avslöjande av en falsk
kultur utan en hopplös svartmålning av människan.

   George Grosz var själv antifascist och fick gå i
landsflykt undan fascisterna. Men var det andan i dessa
teckningar som kunde ha hjälpt de tyska arbetarna till
enighet och sammanhållning inför fascismen? Var det
den människosynen som skulle kunna ställas upp mot
fascismens människoförakt?

   Självklart inte. Skillnaden mellan fascistens
människoförakt och Grosz’ människoförakt är ytterst ringa.
Den som såg livet och människorna så, han kunde inte
gå till arbetarrörelsen, han kom att höra hemma i SA.

   Jag tar Grosz som exempel just därför att han själv
var antifascist, därför att han så tydligt visar
skillnaden mellan en radikalism som bara är hat och fraser
och en radikalism som Chaplins som är mänsklighet
och kärlek. Nu sitter Grosz i New York och målar
societetsporträtt av dollarmiljonärskor under det att
han i privatbrev till de gamla vännerna i Europa
gyck-lar över sig själv och sin utveckling. Hatet blev sterilt.

   Denna det sterila hatets, det äckelmagade
avslöjandets ”radikalism” har ingenting att göra med den
kultur som arbetarklassen vill företräda. Den är ett
rent borgerligt fenomen. I sin hätska skenkamp mot<img>
<i>Se på teckningen av borgaren på restaurangen! Kanske
tycker man först att den är hänsynslöst avslöjande.
Men ser man efter lite noggrannare upptäcker man
att det inte bara är borgaren som Grosz angriper —
det är människan.</i>
</img>
till synes borgerliga institutioner blir den i verkligheten
endast en hjälpreda åt reaktionen. Den inympar
människoförakt.

   Också Chaplin skildrar, och skildrar ofta mycket
bittert, fulheten, dumheten, dårskapen och brottet.
Men han skildrar aldrig människan som ful, dum och
lastbar. Tvärtom. Tvärs genom allt detta låter han
hennes mänsklighet stiga fram. En viss bestämd
människa kan vara brottslig, men människan som sådan
hon är på sin höjd bedragen.

   Det är inte likgiltigt vad man skrattar åt. Chaplin
påpekade en gång att det var ett gott skämt om man
tappade en glasstrut innanför urringningen på den
uppblåsta, galaklädda direktörskan. Det var ett skämt
som avslöjade hennes falska värdighet och publiken
skrattade. Men om glasstruten tappades innanför
kläderna på en trött och utarbetad städerska, då var det
inte skämt längre, då var det en olycka som väckte
medkänsla. Att skildra det på annat sätt skulle vara
falskt, skulle vara ett människoföraktande hån.

   Ett konstverk blir inte stort därför att linjerna är
vackra eller språket har rytm. Konstverkets storhet är
beroende av vilken verkan det får på publiken. En
konst, som gör människan osäker, tveksam, som får
henne att förlora tron på sig själv och på sin egen
förmåga, vem har nytta av en sådan konst? Svaret är
givet; dem i vilkas intresse det ligger att människan
är försynt, försagd, utan egen vilja och aktivitet. Ett
konstverk däremot som får människorna att se klarare
och handla fastare, det konstverket tjänar
människorna, tjänar framtiden och arbetarklassen.

   Det sägs ibland att en sådan inställning inte ger
konsten och konstnären något spelrum. I de
kulturradikala borgerliga tidningarna målar man ibland upp
en skräckbild av en uniformerad, tråkig och trögläst
litteratur. Den bilden är naturligtvis skev, en tråkigoch trögläst bok kan aldrig vara ett stort konstverk
och en konst som har människan och hennes storhet
som riktpunkt är allt utom ensartad. Det finns ett
oerhört rikt fält för konstnärlig verksamhet. Burlesk och
vardagsrealism, tragedi och komedi, lidande och lycka,
epik och lyrik, allt är mänskligt och allt måste ges. Att
gråta och sedan skratta genom tårarna vid Chaplins
Rampljus, att uppleva livets och kamratskapets seger
över döden med Josef Kjellgren är lika väsentligt som
att flina med Schweik och uppröras med Strindberg,
allt hjälper oss att se klarare och bättre känna vår
värld.

  Arbetarklassens stora uppgift är att föra
utvecklingen till ett nytt och högre steg, att befria sig och
därmed befria alla, att ersätta samhällen där
människan är utsugare och utsugen, förtryckare och
förtryckt med ett samhälle där människan är människan
en vän och hjälpare.

Från mörkret stiga vi mot ljuset.

Från intet allt vi vilja hli.

  Kampen har blivit lång och hård, säkerligen längre
och hårdare än vad pionjärerna trodde, redan har
kommunardernas barnbarnsbarnbarn trätt ut på
arbetsmarknaden. Men det ger ingen orsak att
misströsta, mycket har vunnits, mer återstår att vinna och
den historiska process som ska ersätta en värld av
härskare och behärskade med en mänsklig värld tar
mer än en dag — eller en generation.

  Den kultur, som arbetarklassen vill ge mening och
innehåll, är därför inte ett snävt begrepp i stil med
högreståndskultur eller allmogekonst, all den konst
som har människan och verkligheten som riktmärke
tjänar i dagens värld arbetarklassens mål. Omvänt är
all den konst och alla de kulturformer som står fient-

4 — Ett femtiotalliga mot människan och nedvärderar henne därmed
också fientliga mot arbetarklassen. Det verkliga
provet, både i skapande och bedömande av konst blir då
frågan: Är detta för människan, försvarar det
människovärdet och hjälper henne till klarhet?

                              (Metallarbetaren nr 8 1955)
</chapter>
<chapter name="Esteticismens barbari och skrivarens roll">
<h3><big>Esteticismens barbari
och skrivarens roll</big></h3>

När Polens bödel, den tyske generalguvernören Frank,
fick höra att man i världspressen anklagade honom
för att ha spärrat in judarna bakom betongmurar i
ghetton, då blev han djupt upprörd. Det var alls inte
sant, man hade tvärtom byggt estetiskt tilltalande
tegelmurar och på vissa håll låtit arkitekter förse dem
med tinnar och torn för att ge den rätta
ghettostäm-ningen. Frank var djupt sårad över att man så
misstolkat den tyska politiken mot judarna. Den tyska
politiken mot judarna utmynnade i över sex miljoner mord.

   I marsnumret av AVB ingår några brev från tyska
soldater i Stalingrad. En av dem skriver: ”När jag ser
tillbaka på min tillryggalagda levnadsväg gör jag det
under tacksamhet. Mitt liv har varit härligt, underbart
härligt. Det har varit ett ständigt stigande uppåt, och
även den sista avsatsen, min levnads krön, är underbar,
ja, en harmoniskt avrundande höjdpunkt.” Den väg
denna preussiska officer och adelsman, som han själv
nämner sig, med tacksamhet kunde se tillbaka på hade
kostat många miljoner människor livet. På ”den
harmoniskt avrundade höjdpunkten”, slaktades
människor i hundratusental och frukterna av många års
fredligt arbete lades i ruiner.

Man skulle kunna ge andra exempel men dessa
räcker. De visar med all önsvärd tydlighet till vilket
fullständigt barbari varje världsåskådning för som
inte har människan som riktmärke, den mänskliga
samhörigheten som grundstomme och förnuftet som
medel. Esteticismen kan blomstra och nå sina
fasansfullaste, sina mest groteska och sina stilenligt mest
romantiska effekter mitt i våld och terror.

   För en modern europé är det ogörligt att inte ta
ställning till fascismen och vad den förde med sig.
Det hjälper inte att försöka slingra sig undan, vägra
se verkligheten i ansiktet. Man måste erkänna att
detta massmördande, denna totala brist på varje enkel
mänsklig känsla under tolv år härskade i Europas
centrum. Att den kostade miljoner människor livet
och att endast en tillfällighet gjorde att vårt land
inte kom under fascismens välde, att man själv
överlevde.

Det sägs ofta att detta var något speciellt tyskt, det
berodde på det tyska folkets faderskomplex, på ”ras”
eller hade annan metafysisk orsak. Dessa förklaringar
är mycket behagliga, ty då de inte kan bevisas är det
svårt att vederlägga dem. Dock vet vi att fascismen
alls icke är bunden till något enstaka land. Vi vet
vilka som gav Hitler de penningmedel som behövdes
för att komma till makten. Vi vet att slavarbetet var
en ”ekonomiskt, fördelaktig affär” för Krupp, för
I. G. Farben och för många andra. Vi vet att dessa
förbrytelser inte var tillfälliga utan var planmässigt
genomförda. Då måste vi också erkänna att det är
vår civilisation, vår kulturform, den högstående
borgerliga västerländska kapitalismen som burit detta
barbari i sitt sköte. Som fortfarande går havande
med nytt barbari.

   Vi läser pressen, vi läser om planer på krig, på
folkmord, helvetesbomber och massförintelse. Vi vet
att vi lever i en sjuk civilisation. Vi vet att miljön
och den samhälleliga funktionen förändrar
människorna, den kan göra en Himmler av en
kyckling-farmare, en Ilse Koch av en hemmafru, en barbariskt
och meningslöst experimenterande Wissenschaftler av
en snäll husläkare. Men vi vet också att det är män-Esteticismens barbari och skrivarens roll

  53

niskorna själva som skapar sin miljö och sitt
samhälle. Vi vet att en människas medvetenhet och inre
kraft kan göra det möjligt för henne att även i de
mest fruktansvärda förhållanden bevara sin
mänsklighet och sin mänskliga solidaritet. Vi vet ytterligare
att detta samhälle och denna samhällsform vi nu lever
i långt ifrån är mänsklighetens första och långtifrån
dess sista och med all sannolikhet också långtifrån
dess bästa.

Det är i den situationen skrivarna arbetar, och
därmed är deras arbete också — som Sivar Arnér
påpekade i MT — en moralisk fråga.

   Esteticismen leder i detta läge till barbari, för att
tala med bibeln lägger den hyende under lasten, den
bäddar mjukt för varje sömn. Den som sover kanske
inte syndar men den som aldrig är vaken och aldrig
medveten blir farlig för sina medmänniskor.

   Skrivarens uppgift är att smida vapen åt
människorna. Att arbeta för klarhet, förnuft, enkelhet. Att
ge läsarna större möjligheter att själva bedöma sitt
läge och själva kunna bli aktiva. Att på något sätt
överrösta hela denna sjuka civilisations rossel av
missinformation, bortförklaringar, hurra-vad-vi-är-bra
råmanden och falsk pessimism. Hans uppgift måste
vara denna ty varje annan inställning blir antihuman.
Nu är det visserligen många som hävdar att det de
skriver alls ingen syftning har, men mig veterligt är
det ingen som vågar hävda att det han skriver ingen
verkan har. Det kunde kanske därför vara av intresse
för dem att ta reda på vilken verkan deras arbete
har. Man leker inte gärna med skjutvapen, allra minst
utan att ta reda på om de är laddade eller ej.

Nu vet jag att det är lätt, ohyggligt lätt, att bli
missuppfattad och missförstådd. Därför vill jag under-stryka två saker: Jag har inte den ringaste önskan att
det övas våld mot någon litteratur, den må vara aldrig
så estetiserande. Men jag hoppas och anser det
sannolikt att en ökad klarhet kommer att ställa varje
skrivare inför det moraliska avgörandet. Vart syftar du?
Varför? I vems intresse?

   Jag anser för det andra att det inte ligger det
ringaste förkvävande eller frihetsinskränkande i att
inse och medvetet arbeta med verkligheten i stället
för att tycka och känna. Det står varje människa
fritt att ”tycka” vad han vill, men det står inte en
ingenjör fritt att ”tycka” hållfasthetsberäkningar när
han bygger en bro. Och jag tror inte att ingenjören
finner detta frihetsinskränkande. Att lära sig inse vad
som sker och arbeta från dessa rön, det minskar
”tyckandet” men det minskar inte friheten, tvärtom,
först då blir man fri, ty först då kan ens arbete nå
de resultat man syftar till.

Det har under lång tid förts en intensiv formdiskussion
i Sverige. En hel del unga litteraturkritiker har börjat
intressera sig enbart för ”det sköna”, man har skrivit
väldigt många artiklar, ohyggliga slag har utkämpats i
spalterna och träsvärden har korsats så det knackat
ljudligen. Personligen finner jag hela denna debatt
ganska så meningslös. Man har talat om stilen, som
om den kunde klistras fast utanpå ett litterärt arbete
med hjälp av ordanalyser och associationskedjor. Man
har talat om ”den nya romanen”, som om den vore
en utsökt utsirad kruka i vilken nu bara behövdes
hällas lite innehåll.

   Det hela har legat på sidan om de verkliga
problemen (ehuru det har haft sin syftning och verkan).
På de flesta håll har man nog insett detta.

   Inom prosan kommer man ändå aldrig ifrån det
mycket enkla kravet att man ska berätta en historia.Bara berätta en historia, säga vissa saker till läsaren.
I det ögonblick läsarens uppmärksamhet fastnar vid
stilen, är det stycket förstört. Boken måste vara skriven
så att läsarens uppmärksamhet hålls kvar omkring
de personer och de problem författaren önskar.
Läsaren får lika lite lägga boken ifrån sig och gäspa
som han får sitta och nynna ordramsor utan att bry
sig om deras innehåll. (För att inte få alltför
meningslös kritik anhåller jag att den protesterande läsaren
åter ögnar igenom närmast föregående stycken.)

Jag vill gå så långt som att säga att den vackra stilen
är en av skrivarens allra farligaste fallgropar. Den är
intellektuell självkastrering. Om han misstänker att
stilen går för lätt och glatt i ett kapitel, då anser jag
att han först bör söka helt stöpa om det, går inte
det bör han åtminstone sätta in ett tillräckligt antal
vågbrytare som tvingar över läsaren från stil till
innehåll.

   Att berätta en historia så att varje normal läsare
intresseras och läser boken igenom, utan att lägga
den åt sidan, det är huvudsaken. På det sättet kan
man nå dit man vill.

   När en liten litteraturhistoriker som Böök ”inte
vill räkna Balzac till de verkligt stora diktarna”
håller upp en magistral pekpinne, ängsligt skakar på
huvudet och säger att Balzac var så vulgär, ”hans
stil var inkorrekt”, då gör han det därför att han
icke inser vad stil är. Därför att han icke vill, eller
icke kan fatta vart Balzac ville nå och hur han nådde
det.

                              (Aftontidningen 30-3-1955)
</chapter>
<chapter name="Dagsmarscherna">
<h3><big>Dagsmarscherna</big></h3>

<table>
<td><poem>
Genom dalar och bergspass
över städer och byar
årtusende efter årtusende
har härförarnas soldater dragit fram.
Bakom deras evigt marscherande fötter;
nedtrampade sädesfält, rykande murar,
Ökensanden svepte över sandalerna,
vintersnön slog mot ansiktena.
Varje följande morgon bröt de upp
och till ljudet av entoniga sånger marscherade de vidare.

Nu — efter århundraden eller årtusenden
sätter du spaden i marken,
gräver fram bevattningsanläggningarna,
husen, barnens leksaker och krukmakarens verkstad.
Ja, de brända byarna finns kvar.
och de dräptas arbete är inte borta.
Men var finns härförarnas soldater?
Ökenvinden har längesedan suddat ut deras spår.
Stupade i främmande jord
flöt deras gravar bort i snösmältningen.
Glömda och övergivna.
Ett genomborrat bysantinskt guldstycke i en sörmlandsåker.</poem>
<td r><i>(SIA nr 7 1955)</i>
</table>
</chapter>
<chapter name="Den heliga enfalden">
<h3><big>Den heliga enfalden</big></h3>

Det anses numera i anständiga och samhällsbevarande
kretsar tillhöra god ton att le överseende åt de franska
upplysningsfilosoferna. ”Stackars Diderot, arme
Vol-taire, de trodde ju att man skulle kunna lösa alla
problem med förnuftets hjälp”. Man ruskar
beklagande på huvudet när man hör talas om
aderton-hundratalets rationalister, de som slog fast att
människan är en förnuftig varelse, att hennes nuvarande
samhälle endast är ett steg på den långa trappan
mot ständigt ljusare och bättre samhällen. ”Stackars,
arma, okunniga själar”!

   Möter man liknande fenomen i våra dagar lyfter
man varnande på pekfingret och säger: ”Fy baj! Vets
det inte att det alls inte är modernt att tro på
framtider längre? Vets det inte att förnuftet är något
synnerligen obefintligt, att människan går sin undergång
till mötes?” Man ser djupt allvarlig ut, lägger
pannan i lärda veck och fortsätter: ”Vi vet ju så mycket
bättre, vi sena tiders barn. Vi känner världen, planlös
är den; vi känner människan, ond är hon, ett
hjälplöst offer för oförnuftiga drifter; människan är elak
och lättlurad. Det vet vi. Vi som vet. Vi som kan.
Vi som sitter tryggt.”

Vad är det då som har hänt? Har man plötsligt
kommit till insikt om alltings intighet? Har någon
väldig upptäckt plötsligt påvisat alltings
meningslöshet? Alls inte. Men sedan den tid då
encyklope-disterna ville ställa allt inför förnuftets domstol har
en historisk epok gått förbi. Diderot och Voltaire
bebådade det inbrytande borgerskapets herradöme.
Det gamla, det oförnuftiga skulle bort, en rikare,
förnuftigare värld av frihet, broderskap och jämlikhet
komma i dess ställe. Fram med kniven och skär bort
dödköttet! Men redan för hundra år sedan påvisade
Marx att det borgerliga samhället självt snart måste
lämna plats åt ett nytt och i dag har eftertankens
kranka blekhet övergått till en sjögrön
osäkerhets-känsla hos detta samhälles försvarare och apologeter.
Missförhållandena blir tydligare och tydligare, det är
sand i maskineriet, krig och kriser, svält och
vetebränning, för varje år gnisslar det allt värre och värre
i hjulen. I ett sådant läge blir förnuftet en farlig fiende
och för att inte framställa de rådande förhållandena
som felaktiga måste man skylla på människan som
sådan, förklara henne sinnesjuk och ur stånd att ta
vård om sig.

Om man däremot ser världen som begriplig, då ser
man den också som något vilket kan förändras.
Anser man att samhället utvecklas, då gäller det bara
att känna lagarna för dess utveckling och med den
kunskapen som hjälp förändra samhället.

   Naturligtvis lever vi i en farlig och sjuk tid. Vi
hotas av vätebomber, av krig och förintelse och det
sägs från så många håll att det är inget vi kan göra
något åt. Om vi ser på samhället runt oss märker vi
exempelvis att en handfull inför medborgarna icke
ansvariga direktörer i de fyra storbankerna direkt
härskar över 11.003.000.000 kronor, en summa
mycket större än den svenska statsbudgeten. Några få
privatpersoner kan, ledda av sina privatintressen,
lamslå hela landets näringsliv och kasta en halv miljon
medborgare i arbetslöshet, som de hotade med under
de senaste avtalsförhandlingarna. Det finns många
människor som utan att själva arbeta dock lever på
andras arbete. Privata profitintressen kan bestämmaöver de filmer vi ska få se, den lektyr våra barn ska
få läsa, över mycket, mycket annat. Allt detta är
oförnuftigt. Det fordras därför mycket oförnuft för att
skydda de nuvarande förhållandena. Enligt lagen om
tillgång och efterfrågan stiger också priset på
kvalificerad enfald i takt med att missförhållandena blir
allt påtagligare och oförnuftets röster blir tvingade att
skria allt gällare. För att söka överrösta det
gnisslande maskineriet.

I alla sina kameleontiskt skiftande förklädnader
predikar liberalismen tesen om människans ofrånkomliga
ensamhet. Man säger att detta nuvarande samhälle
kanske inte är det bästa tänkbara, men det är i alla
fall det minst onda samhälle man kan tänka sig, ty
varje utveckling framåt måste medföra inskränkningar
i människans frihet. Att inskränkningar i de fås frihet
att härska över de många i realiteten innebär ökad
frihet för de många anses högst ovetenskapligt då
man hävdar att de många alltid förblir ofria just
genom att vara många och stå samman. I alla
röstlägen varnar man för kollektivitet, samverkan,
solidaritet. Från olika, ofta psykoanalytiska och religiösa,
synpunkter hävdar kulturpåvar och andra att
människan är obevekligt irrationell och ond. Att
samhället endast med svårighet kan tygla den inneboende
ondskan hos människan.

   Alla dessa myter om samhällets planlöshet,
människans oföränderlighet, människans ondska och
individens oförmåga att annat än ensam (affärsmannen
eller förbrytaren) förbättra sitt läge spelar en
bestämd och påtaglig roll för att upprätthålla ett
samhällssystem som är dömt att ge vika.

Att kämpa för förnuftet, att åter och åter, gång efter
gång, föra fram de enkla och otvetydiga sanningarnaär i detta läge alls ingen överloppsgärning. Tvärtom,
det är en nödvändig del av jobbet att städa undan
för framtiden. Det är nödvändigt i dag liksom för
femtio år sedan och det kommer fortfarande att vara
nödvändigt om tio år. Ty aldrig kommer
mänskligheten att kunna sätta sig vid dikesrenen och förklara
sin vandring slutförd. Problemen kommer att skifta,
frågeställningarna likaså, men alltid kommer
utökandet av människans vetande och kunnande, kampen
mot okunnighet och korttänkthet att vara viktig.
Däremot finns det all anledning att tro att kampen mot
den medvetna enfalden och den brottsliga
okunnigheten kommer att försvinna i och med att de
samhällstyper försvinner som premierar lögn och
bedrägeri människor emellan.

Denna kamp är ingenting en människa kan
genomföra vare sig ensam eller i ensamhet. Den ensamme
går alltid vilse. Den som utsöndrar sig för att bevara
sin ”särart” kommer rätt snart att finna att han inte
längre har något värde. Myten om den ensamme
starke, även den är skapad av detta samhälles avlönade
försvarare. I dagens värld betyder detta att man
måste stå samman med folkrörelserna, arbeta där
människorna samlas. Där de människor samlas vilka
ska lägga grunden för framtiden. Kulturarbetarnas
plats är i folkrörelserna. Utan kontakt med dem blir
de avskurna från sina källor, vissnar snabbt till
skönskrivare och esteter.

   Naturligtvis är ingen vuxen och någorlunda
normal människa oemottaglig för förnuftiga, logiska
argument. Principiellt är jag övertygad att jag för en
kortare tid genom ihärdig, samvetsgrann, objektiv och
logisk övertalning skulle kunna förmå Wallenbergarna
att acceptera socialismen och kanske även börja verka
för Arbetarrörelsens Efterkrigsprogram, kunna fåTingsten att acceptera fredliga och normala
förhållanden människor och stater emellan i stället för
åsk-skrällar och atomhotelser. Men någon riktig
långtidseffekt skulle detta knappast kunna få. Ty man måste
ganska kallt räkna med att det finns ett stort antal
människor som av objektiva skäl står direkt fientliga
emot en ljusare framtid för mänskligheten. Dels
sådana som genom sin samhälleliga position har allt
att vinna och inget att förlora på att det nuvarande
systemet bibehålles. Bankdirektörernas och
storfinansens kamp för sina egna privata maktställningar är
direkt samhällsfientlig och framtidsfientlig. Dels finns
det också sådana som mer eller mindre medvetet
låtit köpa sig. En åsna lastad med guld smyger sig
över de högsta murar, guldet talar med tusen röster
och prasslet av fyrtio eller femtio tusenlappar dövar
mångens samvete. Sedan sköter efterrationaliseringen
om att personerna i fråga även blir övertygande om
sina nya åsikters riktighet. Varje attack mot det
bestående blir därmed också en attack mot de egna skönt
prasslande tusenlapparna och måste avvärjas under
stark ångest med de fränast möjliga invektiv.

Det är tyvärr få personer som har en sådan lödighet
som gamle bankir Olof Aschberg vilken sin
samhälleliga position till trots kunnat nå fram till en
verklig och djup humanism och förståelse av världen
och dess problem.

   Kulturarbetarna bör därför inte räkna med sympati
och förståelse bland medlemmarna av det gode
Sel-skab, det vore att offra åt illusioner, ens arbete och
insats bör tjäna till hjälp åt alla dem vilka står
samman för en ny och bättre framtid. Solidaritet och
gemenskap mellan kulturarbetarna och folkrörelserna
mot krig och faran för en ny fascism.Som författare behöver man heller inte väja för det
groteska, det burleska eller det hårt fräsande hätska,
att skära hål på falska idyller är inget fel liksom det
heller inte är någon förtjänst att måla idyll där ingen
idyll finns. Det väsentliga, det är den positiva
grundinställningen till människan och förnuftet. Att låta
sin konst bli en murbräcka i händerna på dem vilka
vill bryta ner något gammalt, murket och
förkvävande, att låta den bli verktyg i händerna på dem
vilka bygga upp något ljust och lyckligt, att kunna
hjälpa några människor till ökad klarhet, till ökat
förnuft, det är det högsta man kan syfta till och
hoppas på.

 Gentemot den skriande enfaldens alla
representanter bör man hålla i minnet att deras enfald inte är

helig----------därtill är den alltför välbetald-----------

och deras helighet inte är enfald--------------därtill är

den allför beräknande.

                                (Aftontidningen 1 -4-1955)
</chapter>
<chapter name="Klartext, mörkt tal och kulturellt fikonspråk">
<h3><big>Klartext, mörkt tal och kulturellt
fikonspråk</big></h3>

Om man klär av hyckleri och skrymteri, lögn och
förfalskning deras vackra kläder och utsirade fraser,
då står de i hela sin skröplighet och ynkedom inför
allt folket och har förlorat sin makt.

Mången skyldig dömer oskyldiga.

Smörj vagnen så går den lätt
muta domarn så får du rätt.

När Adam grävde och Eva spann
var fanns väl då en adelsman.

Vad herrar slå omkull får bönder bygga upp.

Det blir därefter, sa prästen döpte barnet för en
tolvskilling.

   Våra ordspråk har alltid begagnat den fraslösa
sanningens makt. Deras klarhet var inte bara en besk
kommentar till den tidens verklighet, den var ett
medel att förändra verkligheten.

   Klartexten hjälper oss att se skarpt, men den som
strider för en sjuk sak, den som förde herrarnas talan
mot bönderna eller har dolda syften med sina ord
han har alltid varit tvungen att vrida och vända på
orden så att de skenbart syns passa in i hans
sammanhang. För honom har språket inte varit till för
att uttrycka tankar, utan för att dölja baktankar. Så
har det varit och så är det fortfarande.

   Klartext gör det möjligt för människorna att be-
döma läget och handla riktigt. Det finns inget
problem, ingen tankegång som är så svår att det inte är
möjligt att göra den begriplig för varje normal
människa. Allt är begripligt.

   Att våra lagar, förordningar och bestämmelser är
skrivna på ett sådant språk att vi måste hålla en hel
rad yrkestolkare är ett uttryck för att vi ännu har
långt kvar innan vi når en verklig demokrati. Att
våra politiker trasslar till enkla frågor med
ovidkommande ord och försöker ge intryck av att politik
är någonting alldeles för lärt, krångligt och inte minst
tråkigt för en vanlig människa, det bidrar till att hålla
människorna borta från bestämmandet över sina egna
liv. (Radiotjänst borde verkligen ta sig i akt för dessa
önskeprogram. Hur skulle de gå med vår demokrati
om folk tog till vana att bestämma själva?) Frågan
om klarhet och enkelhet är därför inte en fråga om
stil och och form utan om innehåll och syftning.
Varje form av jargong och specialistspråk är lika
många hinder för en mänsklig och demokratisk värld.

   Våra folkrörelser och vår folkliga tradition har
också alltid lagt vikt vid klarhet och redighet, har
alltid haft en sund misstro mot intressanta
resonemang som snor och snärjer i en djungel av ord och
leder långt bort från människor, verklighet och liv.

   Att förhållandet inte kan vara annorlunda för
skönlitteraturen är självklart ty den ingår ju som en del
av den helhet som utgöres av mänskligt liv och
mänsklig verksamhet.

   Att utrycka verkligheten i sin enkelhet och klarhet
är ingen lätt uppgift. För att söka undkomma denna
verklighet, vilken har så stark benägenhet att bli
farlig och vilken ju i varje fall anses mycket
okonstnärlig börjar man lätt leka med ord. Försöker
lösgöra orden från tanke och verklighet för att, som man
säger, nå en ny och riktigare verklighet. Resultatetblir dock ingen ny verklighet, resultatet blir
skönskriveri. Man talar mörkt, som Strindberg sade.
Läsaren vet inte längre var han har författaren,
författaren vet inte själv vad han menar. Han tröstar
sig med att orden säkerligen förstår sig själva, eller
åtminstone kan tolkas av de för ändamålet anställda
kritikerna. Det hela blir ordgröt, en dimma i vilken
man varken urskiljer mål eller mening. Och när
dimman blir tillräckligt tjock, säger Brändes, hugger
romantikern den i fjorton delar och kallar den en
sonett.

   Men naturligtvis får detta mörka tal vissa följer,
ty oavsett vad skrivaren tror sig uttrycka har ju
varje mening, varje ord som skrives en objektiv och
påtaglig verkan på läsaren. Stämmer nu icke den
verkan författarens ord har med den han ville uppnå,
då har han antingen försummat sin konst, sitt
hantverk, eller också är orden honom likgiltiga och då
har han ingenting att säga. Dikten som skulle vara
ett riktmärke har blivit ett irrbloss och den som
låter sig ledas av irrbloss går lätt vilse. Visst kan
det låta vackert, men det är mycket som kan verka
vackert utan att vara det; stor blodförlust ger en
känsla av upprymdhet, men är det till trots inget att
glädja sig över.

   Av dem vilka har intresse av att världen icke
förändrar sig och människorna icke går vidare, har man
därför alltid fått höra att blott det är konstnärligt
som är konstfärdigt utsirat. Och det är självfallet ty
blott det är för dem ofarligt som ingenstans leder
och skönskriveriet är ett dåligt verktyg i människors
händer och därför ofarligt.

   Just under tider då det talas mycket mörkt måste
man själv lägga sig vinn om att tala klart, i tider då
det anses klokare att tiga än att tala är det oklokt
att tiga och oförståndigt att pladdra.

5 — Ett femtiotal   Försåvitt man inte anser kritikerns uppgift är att
vara av tidningen avlönad annonsförfattare åt
bokförlagen har han endast två uppgifter, att hjälpa
författaren att gå vidare och att vägleda publiken till
just de böcker som passar varje enskild läsare. En
kritiker åt författarna och en referent åt läsaren. Men
ofta verkar det som om kritikerna fått för sig att de
är utövare av en självständig konstart, ty det de
säger har mycket lite att ge författaren och är för
det stora flertalet av läsare obegripligt eller otydbart.

   Det finns två samverkande orsaker till detta. För
det första har kritikern ofta inte själv den klarhet
som fordras för att kunna bedöma ett arbete och då
återstår det honom bara att skaffa sig denna klarhet
eller sväva ut i ord. I vissa lägen blir människans
lättja dock mycket stor och alltför många väljer den
senare vägen. För det andra tycker kritiken att hans
tankar är så oanständigt nakna, det kan vara
förargelseväckande beteende och kanske straffbart att
sända ut nakna tankar i spalterna och han ger dem
därför några svårbegriplighetens, dunkelhetens och
mångtydighetens fikonlöv att skyla sig med.
Dessutom har han själv Ekbohrns ”100 000 främmande
ord” på bokhyllan, har ett flertal gånger bladat
igenom de två volymerna och anser att endast de är
önskvärda läsare som har samma
ordboksfingerfär-dighet. Metoden är enkel att använda, skrämmer
effektivt bort läsarna från författarna och skyddar
kritikernas egna åsikter mot pöbelns närgångenhet.

   Låt oss ta två slumpvis valda exempel ur en
gammal BLM. De är inte ovanliga, inte märkvärdiga,
men det till trots mycket belysande.

1. Till detta intryck bidrar också Isakssons oerhört
   litterära skrivsätt, som hela tiden blandar in
reminiscenser och commonplaces i katalogen över de   direkta sensationerna.

   Recensenten visar här att han är en bildad man och
att han behärskar åtminstone ett utrikiskt språk,
engelska. Men för övrigt blir det enda resultatet av
hans skrivande att han lyckas skrämma bort något
femtiotal eventuella läsare från Folke Isakssons bok.
(Om boken är så besvärlig för den som har böcker
som yrke, hur svår är den då inte för en enkel
amatör?)

2. Bergmans dikter är nästan religiöst allvarliga men
   på det sättet att det är diktionen som förhåller sig
   patetiskt allvarlig inför motiv och atmosfärer som
   har en mycket blek men stundom suggestivt
undflyende aura av mening kring sig.

   Med det citatet har vi kommit ut på de stora fria
vidderna där orden tumlar omkring i ursprunglig
paradisisk oskuld, i varje fall har de ännu inte hunnit äta
av frukterna från kunskapens träd och blivit som en
av oss.

   Det farligaste med detta litterära fikonspråk är att
det även förleder skribenter, som har mycket att
säga och viktiga saker att ge, att isolera sig från
sina läsare. När Svante Foerster i AT den 21.1.55
skriver: ”Det är i tids- och människoengagemanget
som inte minst den stoffliga, temativa tillgången
ligger, konstnärligt betraktat.” Då har han inte hållit
det tillräckligt klart för sig att han skriver i en
tidning som är avsedd att läsas och han har låtit sin
riktiga och nödvändiga tankegång kläs i ord som
genom att läsaren inte förstår dem får denne att ta
avstånd från kulturdebatt och poesi. Han uppnår
således en effekt som är den motsatta mot den han ville.

   Och där har vi kärnpunkten. Tankens klarhet
kräver språkets klarhet. Genom att tala mörkt elleranvända sig av kulturellt fikonspråk undanhåller man
läsarna deras rättmätiga kulturarv. Man för dem vilse
och arbetar till tjänst för de krafter i vilkas intresse
det ligger att människor inte själva avgör och
bedömer.

 1. Bengt Holmqvist, BLM, februari 1954, sid. 140.

 2. Sven Lindner, BLM, februari 1954, sid. 141.

                                      (Fönstret> april 1955)
</chapter>
<chapter name="En berättelse om Heinz som sköts i fälttågets andra år">
<h3><big>En berättelse om Heinz som sköts
i fälttågets andra år</big></h3>

I fälttågets andra år
när segern redan vunnits
i tjoget kommunikéer
och nederlaget säkrats
blev Heinz kommenderad
att delta i exekutionen
av fem ryska bönder.
Det skulle hjälpa moralen
ansågs det på högre ort
när varje landser,
varje menig Schmidt, Muller och Kohlman
blev deltaktig i det ärorika
civilisatoriskt oundvikliga
för Krupp och der Führer nödvändiga
avfolkandet
av östområdet.
Men ställd inför denna uppgift
svek Heinz idealet och fosterlandet,
reagerade helt omilitäriskt
och försökte löpa över linjerna.
Träffad av en kärve i ryggen
dog han på en lerig åker
över vilken en grå himmel hängde tung
och på sjätte dagen började han lukta.
Nu kan man säga sig
(och det sägs också ofta
av dem som har betalt därför)
att detta bevisar att det intet tjänar till
att följa sitt samvete och sin övertygelse
ty man skall icke stå det onda emot
utan hellre bli det ondas verktyg
och vänta på bättre dagar.
(om man lyckats överleva
och då för det egna jaget nota bene
de andra har ju redan förmultnat)
Men i verkligheten
inträffade något annat.
Hos den trupp som sedan stod upptälld
att bevittna exekutionen
spred sig tänkandet
som en vårlig islossning
i de nedkylda sinnena.
Man tänkte länge på Heinz
(som varit från Dresden
och hoppats få gifta sig med Marianne).
När våroffensiven rullade in
mot deras frontavsnitt
hade tänkandet burit frukt
och stridsmoralen visade sig låg.
Många gav sig tillfånga
och truppens reträtt
rev upp en lucka i de tyska linjerna.
Kriget blev därigenom
kanske någon timme kortare
och många tusen människoliv sparades.
Därav kan man lära
att Heinz inte dog förgäves
även om det syntes så för de korttänkta.
Ty en handling som tjänar framtiden
och människan
kan aldrig vara förgäves.

<tab><tab><tab><tab>      <i>(Lantarbetaren nr 9 1955)</i>
</chapter>
<chapter name="Förbjudna böcker?">
<h3><big>Förbjudna böcker?</big></h3>

Här i Sverige ger förlagen och kulturarbetarna med
jämna mellanrum varandra små axelklappar och
utropar:

   — Tänk va duktiga vi är som lyckas hålla oss a
jour med vad som händer och sker ute i världen.

   Alla är vi väl ense om att ett litet språkområde
som vårt ställer ovanligt höga anspråk på
kulturförmedlarna. Det fordras en stor beläsenhet för att
kunna följa med i vad som sker runt om i världen,
kunna få de betydelsefullaste sakerna översatta och
de exklusivare utförligt refererade.

   Men — hur ser det ut i verkligheten? Låt oss se
på några exempel.


Sedan år tillbaka förs en häftig debatt om diktens
formproblem. En stor del av våra litterära tidskrifters
utrymmen har upptagits av mer eller mindre kriabetonade
privatspekulationer avhandlade allt från Ordkonstens
kris till Det litterära hantverkets metod. Man har
hyllat Majakovski som en av modernismens klassiker
— men ännu har inget svenskt förlag gjort sig den
mödan att låta översätta och ge ut hans ypperliga <i>Hur
man gör vers</i>. Man har nämnt honom, hyllat honom,
men sorgfälligt uraktlåtit att ta del av hans
banbrytande arbete om diktens tekniska och formella
problem. Varför?

   Är det för att detta arbete är okänt eller är det
för att Majakovskis teorier är totalt ointressanta — 
för inte beror det väl på att han var bolsjevik?

   I varje fall blir publiken, blir vi, lidande på att
Majakovski hålles okänd.

Intresset för exotisk lyrik och exotiska miljöer har
varit ett framträdande drag under de senaste åren.
Men har man låtit publiken stifta bekantskap med
t ex de unga kinesiska diktarna?

   Tsa Mings stora episka roman <i>Den drivande kraften</i>
om återuppbygget i norra Kina efter den japanska
ockupationens slut, om det mänskliga arbetets storhet,
kamratskapets och kärlekens seger — inget svenskt
förlag har gett ut den. Chau Shu-Lis klassiskt enkla,
kinesiskt valörmålande novellsamling <i>Li Yu-Tsais rim</i>,
innehållande några av de mest finstämda och
djupträngande noveller som skrivits om svårigheter och
vacklan vid ett nytt livs början — den har fått ges
ut av ett litet svenskt förlag och har knappast
omnämnts i pressen. Varför? Kan det vara därför att
dessa unga diktare arbetar i Maos Kina? Eller beror
det på att ingen följer med i vad som ges ut i de
stora kulturländerna på kontinenten?

   Pablo Neruda, en av vår tids mest betydande
diktare, som givit uttryck åt sitt folks djupaste smärta,
dess mest glödande hat, dess kärlek och dess
framtidstro, han har endast tillåtits droppa in i några
antologier och för övrigt omnämnts på tidningarnas
nyhetssidor som en farlig herre. Varför? Neruda
kämpar med Sydamerikas folk mot dess diktaturer,
och har inte varit rädd att dra konsekvenserna av
sitt tänkande.

   Masereel, den flamländske träsnidaren, utestänges
från den svenska publikens känsliga ögon. Inget
svenskt förlag har vågat ge ut hans bildromaner <i>Mein
Stundenbuch, Von Schwartz zu Weiss</i> eller <i>Jugend</i>.
Skulle han själv vara ovillig? Nej! Anses han
okonstnärlig eller okunnig? Tvärtom! Men han är farlig,
han skildrar i den medeltida folkbibelns självklara
form hur människan småningom kastar av sig
förtryck, befriar sig från kapitalism och utsugning för
att bygga en annan värld.

   Brecht har uppförts några gånger i Sverige, men
förutom Ebbe Lindes Tolvskillingsop er a, en upplaga
av Senora Carrars gevär, som Spanienkommittén på
sin tid gav ut, och Erwin Leisers bok med
lyriktolkningar, finns inte något av vikt översatt. Inte Fiinf
Schwierigkeiten beim Schrieben der Wahrheit, en på
många sätt oumbärlig bok för varje utövande konstnär
och aktiv läsare. Inte Dreigroschenromany som med ett
kristallklart språk och en framställningens självklarhet
förenar en den mest svidande samtidsskildring. En
bok så nära verkligheten att ordet satir är
meningslöst. Hans mästerliga dramatik: Kritcirkeln, Herr
Pun-tila och hans dräng Matti, Förhöret av Lukullus,
Mutter Courage och hennes barn m fl, finns icke tillgänglig
på svenska. Ja, han finns inte ens tillgänglig i
bokhandeln, måste specialbeställas. Man nämner hans
namn i olika sammanhang — men man tycks akta sig
väldigt ordentligt för att låta översätta honom.

Det vore otroligt — och i vissa fall bevisligen falskt

—   att förutsätta att dessa diktare är okända. Man
tvingas därför till den slutsatsen att den svenska
publiken utsätts för en censur, som inte är mindre
skadlig därför att den är så flagrant okunnig. Alltså
en privat, inofficiell censur. En ängsligt västerut
spejande grupp individer försöker med all makt hålla
den svenska publiken okunnig om all konst
mantalsskriven till vänster om Tingsten. Man kunde säga
att dessa konstnärer har fallit offer för en ideologisk
järnridå. I verkligheten är det vi som fallit offer. Vi
är ett litet folk, har inte råd att avskära oss från
kontakterna med utlandets stora konstnärer.

   Om inte de svenska kulturförmedlande instanserna,
förlagen, tidningarna etc, fyller sin uppgift — vilken
är att förmedla alla viktiga kulturströmningar till densvenska publiken — så borde det inte vara omöjligt
för den svenska publiken, den svenska
arbetarrörelsen, att skapa nya möjligheter för att på ett bättre
sätt sköta detta viktiga avsnitt.

                               (Folket i Bild 2-12-1955)
</chapter>
<chapter name="Radikalt och radikalism">
<h3><big>Radikalt och radikalism</big></h3>

   Det finns en fördel — men också endast en —
med att de nordiska länderna har så svaga
kulturkontakter med varandra; då kulturdebatten i stort
sett försiggått jämsides i våra länder finns det större
möjligheter att bedöma denna debatt i grannlandet
ur saksynpunkt och fri från de personliga inslag som
så lätt skymmer sikten i det egna landet.

   I Norge, liksom i Sverige, var trettiotalet ett de stora
debatternas årtionde. De värden under vars tecken
radikalerna gått till angrepp under åttiotalet: ärlighet
och klart tänkande, humanism och människovärde,
en mänsklig framtid åt människorna, dessa värden var
nu själva hotade av fascismens allt rovgirigare
människoförakt och det som så nyss uppnåtts syntes inte
längre säkert. Gårdagens angripare skulle bli dagens
försvarare. Många radikaler blev förvirrade av detta,
de satte likhetstecken mellan radikalism och angrepp.

   Magister Arne Stai som själv varit en av de aktiva
i den norska trettiotalsdebatten har nu på
Gylden-dal i Oslo givit ut en bred och saklig översikt: ”Norsk
kultur- och moraldebatt i 1930-åren”.

   Stai låter i sin bok fakta tala, refererar noggrant
och omsorgsfullt uttalanden, inlägg och artiklar från
olika riktningar under de stora debatterna mot
bakgrunden av en epok och dess utveckling. Denna
spänning mellan de strider som fördes och det striderna
verkligen fördes om gör boken intellektuellt
spännande på ett plan dit ingen avkopplingslitteratur kan
nå. Dumhet och dårskap framträder ondare och
bjärtare då man vet hur läget var och vet hur utvecklingen
blev. Men även de tragiska felbedömningarna i trettio-
talsradikalismens insats blir tydligare. Man förstår
orsakerna till dessa felbedömningar, man känner dess
resultat.

   Trettiotalet inleds i Norge med debatter som
exempelvis den om Conellys skådespel ”Guds gröna ängar”.
I Sverige hade pjäsen gett anledning till
visselkonser-ter och invektiv men i Norge blev den en riksfråga
i vilken regering, storting och snart sagt allt skrivande
folk i landet engagerades. En principdebatt om religion
och om konstens frihet. Nu tjugo år efteråt kan detta
i förstone synas något svårt att förstå. Pjäsen är inte
dålig, men den är heller inte något större dramatiskt
arbete. Den är en trivsamt naiv söndagsskoleberättelse
för stora barn, och till norska översattes den av
Ronald Fangen. Åtminstone det senare borde ju ha borgat
för att den inte var något som det bestående hade att
frukta. Men i den spända och uppjagade atmosfären
under trettiotalets första år hade reaktionen som
börjat vädra kvällsluft från kulturskymningen över
Tyskland tagit fasta på en liten detalj i skådespelet för
att kunna inleda ett generalangrepp mot de
förkättrade kulturradikala. I Conellys pjäs, liksom i de
medeltida moraliteterna, uppträdde Gud personligen
på scenen.

   Det blev en hård och intensiv debatt, stortingsmän
framlade på allvar förslag om förbud mot konstnärlig
framställning av Gud och det heliga. De radikala
intellektuella av olika schatteringar slöt sig samman för
att skydda Conellys pjäs och använde sig av alla
medel från artiklar till organiserade visselkonserter.
överland tog tillfället i akt för att i
Studentersamfun-det angripa kristendomen och framföra kvalificerade
hädelser.Man lät åtala honom för hädelse, men han
frikändes och efter en hetsig stortingsdebatt skärptes
hädelseparagrafen i den norska lagen. Lex överland.

   Men det viktigaste och allvarligaste med dennadebatt var, som Stai påpekar, att: ”Utvilsomt var det
så at den kultur-radikale krets som applauderte
överlands provokasjoner av de religiöse forestillinger, var
meget snever og uten kontakt med det arbeidende

—   og arbeidslöse norske folks flertall... Den sociale
urett hade neppe värt mere påtakelig i Norge på
mange år enn akkurat i det hal ve år striden om ”Guds
grönne enger” raste over landet... Den samlede
arbeidslöshet blev av Sosialdepartementet anslått til
150—170 tusen mennesker.”

   All den trycksvärta, all den lidelse och all den
intellektuella skärpa som stod till de radikala
intellektuellas förfogande förnöttes i detta läge på en debatt
som aldrig kunde bli annat än en skendebatt därför
att den inte hade det bittersta att göra med de norska
böndernas, fiskarnas och arbetarnas läge. Dessa stod
inför utsikten att svälta ihjäl i en kris som var den
värsta Norge upplevt, och utanför Norges gränser
härskade en hart när världsomspännande depression,
där fascismen spirade och det nya kriget grodde.

   Än mera, debatten som ju till stor del blev en
debatt för eller emot kristendomen kom att isolera de
intellektuella och oskadliggöra dem just i ett läge då
deras insats varit av vikt. Debatten blev ett nederlag
för radikalismen därför att så många radikaler valde
en skendebatt där man kunde angripa ”radikalt” i
stället för att göra den nödvändiga insatsen till försvar
för människan, vilket i det läget betydde att gå ut
i debatten om jordbrukskrisen och arbetslösheten.

   Man kan förstå de radikaler som ville slåss mot
kyrka och religion, men deras strid kom att skilja dem
från mycket stora delar av det norska folket och deras
politiska representanter och därmed försvaga
radikalismens position. Man kan inte begära att de
småbrukare som på våren 1933 i den värsta krisperioden
väntade på att länsman skulle komma och göra utmät-ning skulle känna någon större samhörighet och
sympati för de radikaler som då förde den stora striden
för rätten att häda.

   Men de norska intellektuella skulle senare visa sig
mäktiga den kraftfullaste skandinaviska protesten mot
Hitlerväldet med Carl von Ossietzkys fredspris.

   Carl von Ossietzky var den tyska fredsrörelsens
största namn, han hade under weimartiden
hänsynslöst avslöjat den tyska generalstabens revanschplaner,
han hade inte nöjt sig med att varna för Hitler och
hans politik, han hade även in i det sista arbetat för
att nå en samverkan mellan alla antifascistiska
grupper från liberaler till kommunister till den tyska
demokratins och den europeiska fredens försvar. Nu år
1936 satt han inspärrad i det ökända
koncentrationslägret Esterwegen. Att det norska Stortinget i det läget
tilldelade honom Nobels fredspris var en handling av
sådan moralisk lödighet och styrka att det blev en
världssensation — och mer än en sensation en symbol.

   Man kan visserligen tycka det är sorgligt att i
Stais bok läsa de fega och brottsliga dumheterna i
stil med Hamsuns: ”Hvad om Hr Ossietzky heller
halp til litt positivt nu i denne sväre Overgang da
hele Verden flekker Tänder mot Myndigheterne i
det store Folk han tillhörer?” men det överväldigande
intrycket blir den styrka och det mod som då visades
och som tolkades i Göteborgs Handels- och
Sjöfartstidnings ord: ”Det (det norska stortinget) har vågat
en handling som innebär en moralisk dom över en
regim som i fredsarbete ser en förbrytelse. Det norska
Stortinget har vågat att göra sig till tolk för världens
samvete. Det har talat i mänsklighetens namn.”

   Den gången nådde den norska
trettiotalsradikalis-men sin största seger därför att den förmådde ställa
problemen enkelt och klart utan att låta sig förvillas,
därför att den tog sikte på tidens stora fråga ochdärför att den gjorde sin insats för en sak som stod
i samklang med strävandena hos det norska folket i
gemen. Några år senare när trettiotalet var slut och
dess debatter hörde historien till visade det sig också
att det var denna inriktning som kom att bli den
mest värdefulla. Den norska frihetsrörelsen visade hur
samverkan om de enkla och grundläggande
humanistiska idealen för framåt.

   Stais bok utpekar den intellektuella radikalismens
grundläggande svaghet; oförmågan att skilja mellan
stort och smått, viktigt och oviktigt. Denna svaghet,
som gör att de radikala intellektuella i ett läge när
hotet mot nationens självständighet är akut som under
trettiotalets sista år, lyckas gräva ner sig i en debatt
om psykoanalysen och dess olika riktningar. Genom
att den pekar på denna svårighet är den också av
betydelse för de svenska folkrörelserna.

   Allt är inte guld som glimmar och allt är inte
radikalt som reaktionen angriper.

                                  (Perspektiv, nr 3 1956)
</chapter>
<chapter name="Försvar för en generation">
<h3><big>Försvar för en generation</big></h3>

Jag drack pjolter i Oslo samman med gamla
mot-dagister. Det började bli sent och vi hade redan
hunnit avverka en hel del; språkfrågan, kulturarbetarnas
usla läge, världspolitiken, gemensamma bekanta och
allt det man hoppats vid krigsslutet. Då vände sig
läkaren till mig och sa:

  —      Hur kommer det sig att ni i er generation aldrig
gör någonting? Varför måste det alltid vara vi
fem-tioåringar som ska ligga ute och hålla oavlönade
föredrag och slåss för idealen? Nu har vi hållit på i tretti
år, vore det inte på tiden att ni började snart? Innan
jag hunnit svara hade ingenjörn redan hoppat in i
samtalet:

  —      Trettioåringarna träffar man bara på
departementen, försiktiga, ängsliga att synas utåt. Ni fick det
serverat på en bricka för er och nu gitter ni inte göra
något mer. Nu väntar ni bara på pension.

  —      Inte trodde jag jag någonsin skulle komma att
tala om ungdomen på det här sättet, sa skrivaren, men
gudhjälpe mig det är så man inte står ut längre. Var
hittar man elden? Vem är beredd att göra något gratis?

  Och visst försvarade jag oss. Tog alla de goda
beprövade argumenten. Man kan inte dela upp
befolkningen i generationer. Det blir alltför halsbrytande
generaliseringar om man från vissa individer drar ut
slutsatser som gäller en hel åldersgrupp. Förresten
bortsett från att man överhuvud inte kunda tala om
generationer och bortsett från att man inte fick
generalisera om en hel generation med utgångspunkt från
enstaka individer så var det en hel del av oss som man
varken hittade i departement eller nämnder, inte ens
i taxeringskalendrar eller andra anständiga
förenings-matriklar.

   Men vad jag sa hjälpte inte mycket. Det var en
rörande enhet mellan dessa gamla radikaler annars
oeniga i det mesta. Psykologerna berättade om
psykologin som blivit levebröd. Psykologin som en
murbräcka mot ett dåligt samfund användes nu för att
täta springorna och få individerna anpassade till det
dåliga och sjuka. De unga psykologerna själva förstod
alls intet av sin uppgift. De ville bara bli placerade i
ordentliga lönegrader, få gott rykte och
pensionsförmåner. Och inga föredrag ute i bygderna utan gott
tilltagen ersättning.

   Man talade om den unga efterkrigsgenerationen. De
som varken hade pionjärernas glöd eller
trettiotals-politikernas folkliga förankring utan som bara
arbetade för apparaten med apparatens fortlevande som
enda synbara mål. Världsomvälvningen som blivit
en valmaskin. Ungdomarna som inte längre slogs för
socialismen eller människan utan bara för att bevara
apparaten intakt och hålla sin egen stege på säker
mark. De övriga ungdomsgrupperna som därför mer
och mer kom att upphöra att rösta eller började rösta
på de borgerliga partierna.

   —     Till och med de unga konstnärerna är livlösa,
sa läkaren, något så tunt, så blodfattigt, så
välanpassat. Jämför med vad vår generation gjorde på
trettiotalet. Gå till Rådhuset eller till Sejerstedt Bödtkers
samling!

   Och det blev morgon till sist och jag skulle ta tåget
till Sverige och flera av motdagisterna hade kommit
fram till att man egentligen borde skylla allt på kriget
och efterkrigets missräkning.

   Men när jag satt på tåget fortsatte jag att tänka
på diskussionen. Att det fanns fog för deras kritik,
det var jag medveten om, men den gjorde mig ändå

6 — Ett femtiotalså ilsk och förbannad. Den syntes mig så orättvis.

   Visst är det riktigt att ungdomen inte utmärker sig
för politisk och social aktivitet eller medvetenhet i
någon större utsträckning. Visst är det sant att de nya
ungdomskullarna undviker att rösta eller till stor del
röstar borgerligt. Visst är det sant att vi sällan ställer
upp på att resa ut i bygderna och hålla oavlönade
föredrag för det ena eller andra. Men skulle det vara
så konstigt? Och skulle trettiotalsradikalisterna ha
den minsta rätt att komma med kritik?

   Ty vi gör ju inte detta av ond vilja. Vi har ju inte
sammankallat ett ”allmäntskandinaviskt
ungdoms-möte” för att besluta om inaktivitet. Nej, det är en hel
del saker vi inte ställer upp på, men det beror nog
mest på att vi inte ser de målen som verkliga. Som mål
värda att slåss för.

   Vi har all respekt för RFSU. Men RFSU skulle slå
ifrån sig med tusen händer om någon beskyllde det för
att vilja vända samhället ut och in, att omvandla
köns-moralen; det, det sa vi ju för så länge sen, nu är vi
ju bara ett affärsdrivande verk i ädelt upplysande
syfte. Är det då så konstigt att vi inte går ut och slåss
för RFSU?

   Vi ställer heller inte upp på psykologin. Den har
gjort mycket vettigt, men den blev ingen murbräcka,
kunde inte bli det då den blott rörde en del av
samhällslivet. Det var naturnödvändigt att den kom att
urarta till anpassningsmetoder och industripsykologi.
Ska vi då ställa oss upp och slåss för den? Eller för
Kneipp-kurer? Inte utan hygglig lön!

   Och även själva arbetarrörelsen. Visst står vi
positiva. Vissa, som jag, skulle inte kunna tänka oss att
stå utanför den, då vi i den — trots allt — ser den
enda utvägen. Men en arbetarrörelse som inskränkt
sig till relativt små mål och korta perspektiv, kan den
elda? Visst är pensionsfrågan viktig. Men är det påpensionsfrågan ungdomen ska göra sin insats? Är det
så underligt då att det blir en viss bestämd
personlighetstyp som numera utgör dess nyrekryteringsbas?

   Och allt det myckna som gjorts för ungdomen?
Skulle vi inte vara tacksamma? Det hinner knappt
skymtas en egen ungdomlig aktivitet innan man satt
dit en specialist på ungdomens själ v verksamhet och
så har man lamslagit den aktiviteten.

Är det så underligt att vi knappast blir aktiva då man
gör sitt bästa för att ta bort både mål och aktivitet?

   Och frågar man på det sättet kan det synas som
man vill vältra över ett ansvar på andra. Men det finns
inget ansvar att vältra över. Trettitalsradikalismen
nöjde sig — trots sina stora planer och vackra ord —
med halva mål. Halvheten har blivit nådd, men den
sporrar knappast.

   Däremot vet vi att verkliga mål och en verklig
inriktning skulle få ungdomen att sluta upp. Men vi
fruktar också att det kanske måste komma bra många
hårda smällar innan de verkliga målen ställs upp och
vi får göra vårt.

                           (Morgontidningenl2-l2-1956)
</chapter>
<chapter name="Aftonbladet ljuger i abortfrågan">
<h3><big>Aftonbladet ljuger i abortfrågan</big></h3>

Aftonbladet hade i onsdags på första sidan en
trespal-tig rubrik: Abortören samarbetar med känd psykiater.

   Aftonbladet säger i sin ledare samma dag bl a:

•  Professor Holtz har förklarat att han har en mer
generös inställning i abortfrågan än andra. På något
vis har denna generositet kunnat samordnas med
antalet lediga platser på privatavdelningen, vilket i sin
tur medfört rätten till arvode för läkaren.

   Upplysningsvis kan tilläggas att avsikten med den
abortlag som infördes för några år sedan var att
minska antalet kriminella aborter.

   I nyhetsartikeln säger man bl a:

•  Enbart vårdkostnaderna för abortingreppet har
uppgått till 600—700 kronor om kvinnan kvarlegat
tio dagar, och till detta får då tilläggas det arvode
läkaren betingat sig för själva operationen ...

•  Men systemet (tvåläkarintygen J. M.) innebär
många frestelser och alla som är intresserade av
vårt folks tillväxt noterar med tillfredsställelse att
tvåläkarintygen på senare år minskat avsevärt i frekvens.”
(Spärrat av mig, J. M.)

   Den läsare vilken inte är insatt i vad frågorna
gäller får genom rubriken ett intryck av att det här är
frågan om något kriminellt (”abortören”),
halvkrimi-nellt eller i bästa fall något halvlagligt.

   Han ges av ledarspalten den föreställningen att prof.
Holtz för snöd vinnings skull utnyttjar lagens alla
möjligheter. Ytterligare understryks denna hans
uppfattning genom sättet att smyga in en antydan om att
det egentligen rör sig om kriminella aborter under
laglighetens mask.
   I själva nyhetsartikeln framträder denna tendens än
tydligare, stora summor nämns, och det antyds att
blott den som inget intresse har av vårt folks framtid
lånar sig till något sådant som tvåläkarabort på annan
indikation än rent kroppsligt medicinsk.

   Detta är att ljuga. Detta är att vara perfid. Detta
är att bakdanta. Och detta är skandal i svensk press
oavsett vem som äger den.

   Ty fakta är:

   1)     Abortlagstiftningen saboteras då ett stort antal
gynekologer vägrar utföra abortingrepp annat än på
av dem själva godkända rent kroppsligt medicinska
indikationer. Nämnas kan prof Ask Upmark, som
meddelade att aborterna bedrog rikets försvar på ett
regemente om året, och prof Wetterdal, som i ord och
gärning gjort sig känd som motståndare mot aborter
på social-medicinska eller psykiatriska indikationer.

   2)     Speciellt i landsorten är det svårt att få plats
på sjukhus för abortingrepp.

   3)     Många kvinnor på små orter med små lasarett
riskerar att bli föremål för viskningskampanjer och
ryktessmiderier om de lägger in sig på hemstadens
lasarett.

   4)     Detta medför en stark ökad tillströmning av
utombys patienter till privatavdelningen.

   5)     Avgiften på en sådan är 60—70 kronor om
dagen.

   6)     Honoraret till psykiatrern brukar vara c:a 150
kronor. Varav 40 går till kuratorn och 110 till
läkaren. För detta har han att genomföra grundliga
undersökningar och skriva ett långt utlåtande.

   Således: Genom att tumma med fakta försöker
Aftonbladet

•  göra de redan mycket stora svårigheterna att få
legal abort än större.

•  smutskasta sådana läkare som i kraft av sin humani-tära uppfattning av kallet och sitt samvete som
människor följer lagen enligt lagstiftarens mening.

                                   (Expressen, 21-12-1956)
</chapter>
<chapter name="Funktionalismen kompromissade ihjäl sig">
<h3><big>Funktionalismen kompromissade
ihjäl sig</big></h3>

Inget trollande med fakta, inga färgplanscher över
vackra, moderna hem, inget djupsinnigt tal om
framtida stadsplanering och kommande drömkök kan
undanskyla att många av oss finner allt prat om
heminredning och lämplig lägenhetstyp vara rena hånet.

   Bostadsbristen är så allvarlig och det är många som
vet att först om många år, kanske aldrig, blir det
möjligt att få en bostad sån man vill ha den.

   Detta medför att debatten om vår moderna
samhällsplanering kastreras. Man blir så illa glad över att
få tak över huvudet att man knappt vågar öppna mun
av risk att verka utmanande på de hundratusen
bostadslösa.

   Problemet kvarstår dock. Det som brukar gömmas
under någon vacker etikett i stil med: ”Isolatfaktorn i
modern sub-urban miljö”, eller något annat lika
ofarligt och välklingande.

   Vad som menas med alla de fina orden är helt
enkelt att vi inte trivs med vår nya, fina,
arkitektpristäv-lingsbelönade våning när vi väl fått den. Vi trivs inte
med att vår funktion här i livet har blivit att arbeta
ihop hyran till en dyrbar betongcell dekorerad enligt
Swedish modern.

   Om detta skrivs det avhandlingar ibland. Sätts
lämpliga namn på de olika symptomen. Man
systematiserar vantrivseln och vinner kanske någon liten grad,
eller i varje fall en liten ryktbarhet som objektiv
iakttagare.

   Därefter brukar någon förnuftig bedömare ta hand
om det objektivt iakttagna och se förnuftigt på saken.
Och förnuftet brukar visa sig antingen i att han säger
att allt rabalder till trots visade sig den radikala
trettio-talsarkitekturen oförmögen att lösa sin uppgift. Folk
vill ha gränder och plyschsoffor, annars trivs de inte.

   Eller också är han förnuftig åt andra hållet,
hänvisar till det ansträngda läget på kreditmarknaden,
påpekar att vantrivseln är en följd av bostadsbristen,
hoppas att när man väl löst den sistnämnda (vid
nästa depression eller i varje fall omkring år 1997)
kommer kanske trivseln. Annars får man tillsätta
bostads-kuratorer som lär folk att trivas med vad de har.
För övrigt kan folk ju inte begära allt här i livet. Och
strängt taget betyder ju inte trivseln allt här i livet.
I varje fall är det viktigast att folk får tak över huvudet.
Och så bygger man vidare. Gata efter gata. Mil efter
mil. Cell efter cell. Blir det för monotont kan man ju
måla gubbar på fasaderna, sätta gotiska fönster mitt
i väggarna, beställa konstnärliga smidesjärnräcken, ta
till olikfärgat tegel, lägga punkthus här och där bland
trevåningslängorna.

   Och man känner till det där. Och ingen tror väl
på allvar att det skulle bli bättre om man återgick till
gränderna och lorten och ingen har väl heller mage
att på allvar våga säga att allt skulle bli bra med lite
mer heminredningskult och ytterligare några ton
artiklar som vacker vardagsvara.

   Det enda man i tysthet enar sig om det är att
tret-tiotalsarkitekterna nog ställde för höga mål. De trodde
för mycket på arkitekturen.

   Men, hur är det med den saken egentligen? Trodde
man alltför mycket? Trettiotalets funktionalister ville
bygga för en ny tid. De ville skapa en arkitektur
anpassad efter vår tids teknik. De ville spränga isoleringen,
öka gemenskapen mellan människorna. De trodde sig
om att kunna omskapa samhällslivet och bereda
möjligheter för en öppnare livsinställning. Utnyttja den
moderna tekniken till att kvinnan skulle kunna blinågot annat och mer än en disk-, skur- och
sängapparat. De ville ge människorna en sund miljö i vilken
de skulle kunna leva. Funktionalismens slagord om
bostaden som en maskin att bo i fick mening först när
man gav ändamålsenligheten ett mål att vara
ändamålsenlig för.

   Ja, de hade stora planer, de ville bygga åt en vettig
värld.

   Och det är således deras fel att vi har det som vi
har? Man borde skylla södra förorterna på
Stock-holms-utställningen.

   I verkligheten kom dock aldrig funktionalisternas
och trettiotalsradikalismens idéer att förverkligas. När
motståndet visade sig starkt och motviljan mot platta
tak blev ett av många föreningsband mellan kåsörer
och politiker tog man sitt förnuft till fånga. Man
skulle nöja sig med vad som var möjligt att förverkliga.

   Och nu är det möjliga förverkligat. Kollektivhusidén
väckte opposition. Ingenting var lättare än att slopa
den. Men då slopade man också tanken på att utnyttja
vår moderna teknik, man slopade tanken på att
spränga isoleringen och öka gemenskapen. Hur gick
det sen med kvinnornas valfrihet? Det moderna
hemmet kom att kräva lika mycket skötsel som det gamla.
De stora investeringskostnaderna för fullständigt
utrustade individuella kök hjälpte till att driva hyrorna i
höjden. Kvinnor utan yrkesutbildning, med barn, med
längtan att få vara hemma tvingades ut till städjobb
för att klara de nya höga hyrorna. Kvinnor med
yrkesutbildning och förmåga att göra en samhällelig
insats stängdes in i sina förorter, utan chans att
komma ut i förvärvslivet. Vad värre var, man låste
kommande generationer till ett redan förgånget
familjemönster.

   Den samhälleliga planeringen i stort mötte
opposition. Vad var lättare än att kompromissa? Minimi-mått, slentrian, minskat utrymme för arkitekten. Man
ville ju inte stöta sig med byggherren och man hade
redan gjort klart för sig att man måste bli förnuftig.

   Ja, vi kan säga att trettiotalsradikalismen
misslyckats inom arkitektur och stadsplanering. Men den
misslyckades inte därför att den satte målen för högt,
utan därför att den så lätt kompromissade. Den
misslyckades inte därför att den var förnuftig, utan därför
att den lät förnuftet övertalas av ”sunda förnuftet”.
Den misslyckades inte därför att den var omogen, utan
därför att den lät det redan överflyglade bestämma
utformandet av det kommande.

                                   (Expressen, 18-1-1957)
</chapter>
<chapter name="Den demokratiska kontrollen">
<h3><big>Den demokratiska kontrollen</big></h3>

För att inte råka in i onödiga missförstånd vill jag
påpeka att jag i denna artikel utgår från tre
förutsättningar.

   1)    Det svenska folkhemmets lugn och stabilitet är
mer skenbar än verklig. Vår historia och vårt
geografiska läge har gett oss möjligheterna till en
fridsam utveckling från napoleontidens halvfeodalism
till nutidens politiska demokrati och relativa likhet
inför lagen. Inget garanterar att den fortsatta
utvecklingen blir lika fridsam, inget motsäger det heller.
Det är helt beroende av vårt eget arbete och
världshändelsernas gång.

   2)    Utvecklingen leder till ett församhälleligande av
produktionsmedlen. Socialism med andra ord. Den
svenska socialismens utformning kommer att präglas
av våra förutsättningar och av den svenska
arbetarrörelsens organisatoriska och politiska erfarenheter.
Att spekulera över detaljlösningar i ett socialistiskt
samhälle är överflödigt, ty varje problem kräver
speciell lösning.

   3)    Socialismen innebär inte en lösning på alla
problem. Den ställer nya sådana. Det blir nödvändigt att
också räkna med alla möjligheter till misstag, fel,
brister och den dumhet som blir brottslig.

   När man talar om föreningslivets kris, om
folkrörelsernas byråkratisering, om den bristande
kontakten mellan partiledningar och väljare rör man
egentligen vid problem som är viktiga för våra folkrörelser
i dag, som under vissa förutsättningar skulle kunna
hejda utvecklingen i vårt land under lång tid framåt
om de tog överhanden, men som framför allt utgör
fröet till framtida allvarliga konflikter.

   Arbetarrörelsen har vunnit stora framgångar genom
sin disciplin och sin organisation. Det enhetliga
uppträdandet, disciplinen och solidariteten har varit
arbetsklassens vapen. Kommer också att förbli det,
utan dem vore det omöjligt att gå framåt. Men
samtidigt spåras oro i det enhetliga uppträdandet.
Grupper och individer kan komma i positioner där de blir
självtillräckliga, gör sig oemottagliga för kritik och
den eventuella oppositionen får därigenom små
möjligheter att göra sig gällande.

   Det är lätt att blanda samman person och sak.
Inte bara när man går till angrepp, utan kanske
framför allt när man försvarar sig. Det är lätt att känna ett
angrepp som en personlig förolämpning och sedan
begagna sin organisatoriska makt för att slå tillbaka.
Man behöver ofta inte ens själv märka hur man
glider från ståndpunkt till ståndpunkt. Det har
förekommit många fall då personliga konflikter blivit
principlösa organisatoriska gräl.

   Nu ska vi inte göra oss några illusioner, ”intrigerna”
är alltid den sunda grunden för allt demokratiskt
svenskt föreningsarbete. Det är fel att tala om
”kupper” mot styrelser vid tillfällen då medlemmarna röstat
ner styrelsen. En styrelse, som inte hade någon form
av opposition, riskerar att snabbt komma på det
sluttande planet.

   I borgerlig press gör man sig lustig över fenomenen,
man begagnar dem som vapen mot folkrörelserna.
Det är därför naturligt att vi ofta garderar oss genom
att låtsas som om det regnar. Det är naturligtvis
felaktigt. Man blir inte fri från någonting genom att
intala sig att förhållandena inte existerar. Det är
alltid farligt när man överlåter åt motståndaren att
komma med kritiska synpunkter.

   Det som i dag är en organisatorisk svaghet kan i ett annat läge leda till en samhällelig katastrof.

 Det viktiga för oss är inte våra organisationers lugn
 och våra funktionärers ro, utan det viktiga är att
 bygga ett socialistiskt och människovärdigt samhälle.
 Vi borde börja med tre saker:

 1)   En allvarligare och hårdare socialistisk debatt,
 där man också kunde få rensa ut lite av det rent
 småborgerliga misch-masch som ofta sprids i
folkrörelsepressen.

 2)   En fränare och mer renhårigt kamratlig kritik.
 Även mot institutioner och personer som gjort och
 gör mycken nytta. Ty ingen är ofelbar och ingen
 oföränderlig.

 3)   En diskussion om vilka organisationsformer som
 under alla dessa decennier visat sig ge det bästa
 resultatet.

 Jag tror icke på försöken att ”lura” folk till möten
 med ”lustiga” program. Vet medlemmarna att det

 finns en verklig chans att göra sina åsikter gällande,
 så nog kommer de.

                          (Metallarbetaren, nr 20 1957)
</chapter>
<chapter name="Afrikanskt">
<h3><big>Afrikanskt</big></h3>

   —     Jag är lejonet, säger Glele. Och han är konung
över Dahomey. Arvtagare till ett mäktigt rike. Men
han är den siste härskaren över Dahomey som får dö
konung. År 1892 anländer överste Dodds och redan
efter ett år har kung Gbehanzin, Gleles efterträdare,
besegrats, överste Dodds har blivit general Dodds
och landet en fransk koloni. Palatset i Abomey ligger i
ruiner och dess värdeföremål har förts till franska
museer. Endast de lärda specialisterna vet att där en
gång funnits ett stort och mäktigt rike.

   Afrika. Den näst största kontinenten. 29.800.000
km2, 197.881.000 invånare<footnote>Uppgifterna avser givetvis invånarantalet år 1957.</footnote>. En kontinent som delats
upp. Var och en har sökt sitt. Elfenbenskust.
Guldkust. Diamantgruvor. En vit man kunde skapa sig
ett imperium. Om han hade pengar och
hänsynslöshet nog såsom Cecil John Rhodes.

   Entreprenörer och missionärer hand i hand. En
helig treenighet av plundring, bajonetter och religion.
Jag tar själen och du tar kroppen.

   Infödningar, säger man. Niggrer, säger man. Är
väldigt säker på sin överlägsenhet och makt. Men —
i Kamerun sjungs det om kvällarna: Binyo lo matate
nyaka. Det sjungs: Tror ni verkligen att jag vill följa
era lagar? När ni själva föraktar dem.

   Man kan besegra spjutbeväpnade folk med
maskingevär. Man kan hävda sin överlägsna kultur med
lämplig blandning av utsugning, välgörenhet och
bordeller. Man kan införa sitt högtstående rättsväsen
med lagar som förklarar stammarnas jord fri för
ut-stakning och skydda sina lagar med välbetalda domare
och uniformerade poliser. På en karta kan man låta
trycka: Belgiska Kongo, Franska
Ekvatorial-afrika, Portugisiska Angola, Brittiska
Väst-afrika. Men för att segern ska löna sig och
civilise-ringen ge utdelning, för att få fram skördarna,
diamanterna, guldet, malmerna, måste man bygga
järnvägar och fabriker, hamnar och kraftverk. Stammarna
har besegrats men för att göra segern lönsam tvangs
kolonisatörerna att förvandla stammarnas folk till
arbetare.

   När jorden togs och stammarna slogs sönder tvangs
Afrika att vakna.

   Därför vacklar kolonisatörernas herravälde. Afrika
är inte längre den världsdel där en vit man med
förmögenhet och hänsynslöshet kan karva ut ett
imperium. Afrika brinner och steg för steg har
kolonisatörerna fått retirera.

   Folken vill bygga sin egen kontinent i fred och
självständighet. Vill utnyttja kontinentens alla
rikedomar för de egna folkens bästa. Vill arbeta åt sig
själva och inte åt främmande statskassor och
citykontor.

   Men detta Afrika som sakta befriar sig är inte ett
folk med en kultur. De är en världsdel befolkad
av många folk med många kulturer. Kulturer som
vuxit under folkens arbete och skapande genom
årtusende efter årtusende; som levat trots förtryck och
kolonialism; som blomstrade när hos oss ännu blott
var tundra och is; som redan skapat storverk inom
konsten och påverkat världskulturen och som
befriade kommer att nå än högre. Kulturer som har
mycket att ge oss och alla.

                                   (Ny Dag, 29-6-1957)
</chapter>
<chapter name="Stormaktsfrossan">
<h3><big>Stormaktsfrossan</big></h3>

Det händer med oregelbundna mellanrum. Det
världspolitiska klimatet förändras. Patienten med
överkänslighet i de världspolitiska inspirationsapparaterna grips
av mattighet och oro. Oron förstärks. En stämning
av övergivenhet inträder, därefter kommer en mer
manisk fas. Patienten blir övertygad om sin
oövervinnelighet. Han blir allt mer och mer oemottaglig
för sakskäl. Han ropar högt. Han stampar. Hans ögon
skjuter blixtar. Därefter brukar anfallen gå över. En
period av relativt lugn inträder. Patienten blir åter
förmögen till kommunikation. Dock plägar anfallen
efterföljas av dåsighet och en viss avtrubbning.

   Även om stormaktsfrossan ännu icke lett till dödlig
utgång är den dock besvärande för familj och grannar
och teoretiskt sett förefinns alltid möjligheter av en
svårartad kris som leder till katastrof.

   F-båtsinsamlingar och bondetåg. Modig
uppslutning. Det perfida Albion. Åland till Sverige. Upp ur
försoffningen — fram till Ural.

   Nu senast atombomber. Andra har atombomber. Vi
ska ha atombomb. Sverige åt svenska atombomber!

   Det är en förunderlig och ganska skrämmande bild
av realitetsflykt. Just i atombombsfallet dessutom
säregen genom att det så hett efterlängtade dånet och
bullret och döden ju kan träffa upphovsmännen
själva. Smäller det så hjälper inga skydd.

   Majoriteten av världens befolkning önskar
atom-bombsfaran ur världen. Vi är oroliga — inte bara
för bomben utan också för proven. Att i ett sådant
läge kräva svenska atombomber måste antingen
innebära att vi önskar öka riskerna eller att vi vägrar att
se dem. Det förra är självmordskandidatens
inställning, det senare den okunniges eller medvetet
självbedragnes.

   Avrustning, atombombsförbud, atombombskontroll,
inställande av atombombsproven är ganska enkla och
klara krav. Man kan diskutera medlen att nå dessa
mål. Men att säga att en svensk atombomb skulle öka
chanserna till allmän avrustning är lite väl sofistiskt.

   Att tro att ett svenskt atombombsinnehav skulle
öka våra möjligheter att stå utanför ett storkrig är
naivt. Ty om vi har atombomber och minsta risk
finns för att vi ska sluta upp på någon av sidorna
kommer motsidan vid krigets första timme att plocka
bort våra städer, vårt land och oss själva från kartan.
Om vi skulle vara verkligt neutrala finge vi vara
med om det fascinerande att bli bortplockade två
gånger.

   Att hävda att det inte är någon skillnad i
krigsrisk för oss om vi har atombomb eller inte och att vi
om vi ändå ska bli utplånade i alla fall kan unna oss
glädjen att avliva någon miljon möjliga motståndare,
det är inte vidare genomtänkt. Ty det är en högst
betydlig riskskillnad. Det blir en militär nödvändighet
att utplåna oss om vi har atombaser vid ett
krigsutbrott. Har vi inga atombaser är det inte längre en
nödvändighet. Då kan det för båda sidor vara av
värde att ha en neutral.

   År 1917 var det en vacker (om än något lögnaktig)
slogan: Make thé world safe for democracy. Gör
världen säker för demokratin. Nu trettio år senare är
tanken att säkra demokratin genom att utplåna
mänskligheten inte fullt lika vacker.

   När jag var barn drömde jag om att låta
politikerna, militärerna, oljekungarna och skribenterna
utkämpa sina krig för sig själva. Nu är jag äldre och
mindre blodtörstig, nu tycker jag att det skulle räcka

7 — Ett femtiotalom man från regeringshåll utsåg våra mer
framträdande atombombspropagandister till officiella
iakttagare vid de atombombsprov som amerikanerna
tydligen trots allt ämnar fortsätta med i Nevada.

  Det skulle inte förvåna mig om stormaktsfrossan
gick tillbaka. Chockbehandling har sina fördelar. I
varje fall är behandlingen ofarligare än sjukdomens
förlopp.

                   (Stockholms-Tidningen, 4-8-1957)
</chapter>
<chapter name="Wright flyr från den spanska verkligheten">
<h3><big>Wright flyr från den spanska
verkligheten</big></h3>

När Richard Wright i vintras besökte Sverige
meddelades att han förvånats över att se så lite lapskt och
hedniskt i Sverige. Det var tur för oss det.

   Ty hade han deltagit i midvinterblotets grisätande,
mötts av turistföreningarnas garanterat äkta lappar
på Norrlandshotellen, upplevt
Leksandsmidsomma-rens orgastiska och orgiastiska soldyrkan, sett hur
våra barn redan i småskolan tvingas läsa Eddan och
gudasagorna samt med egna öron studerat den svenska
sommarens (vita nätter, dimmor etc) ritualnudism —
då hade vi utan tvivel nu varit avslöjade inför
världs-opinionen. Ett hedniskt land, vars problem inte är
västerländska utan lapska. Bostadsproblemen vore
trolltrummeproblem.

   Ty detta har han gjort med Spanien.

   Wright ger fakta, refererar samtal, översätter
ungfalangens katekes men gör allt detta på ett säreget
kritiklöst sätt. Ty data, samtal och fakta används inte
till att ge en verklig bild av Spanien utan till att
bygga en myt. Denna flykt från den spanska
verkligheten till den spanska myten gör Wrights bok
beklämmande. Ett hederligt turistreportage med
badande människor, internationella drinkargäng och sol
över palmer blir mindre oriktigt än ett reportage som
låter den bittra spanska nöden upplösas i ord och
mystik.

   Det är lätt, tyvärr alltför lätt att ge belägg för
denna mytiserande tankegång:

       Spanien var en helig nation, en helig stat. En
       stat lika helig och irrationell som Akanstaten i
   Afrikas djungel. Även prostitutionen, korruptionen,
   ekonomin, politiken hade en helig aura. Allt var
   religion i Spanien.

     En lång tid visade sig min egen västerländskhet
   vara en verklig stötesten som hindrade mig från
   att se den sanning som stirrade sig i ansiktet. Det
   kalla faktum att Spanien ännu inte var kristet.

   Wrights motvilja mot Franco, fascismen, kyrkan är
säkert uppriktig, men den blir ineffektiv då han
samtidigt accepterar det mystiska tänkande på vilket
fascismen alltid byggt då det gällt att undkomma de
verkliga problemen och konflikterna. Wrights
argumentering blir slående lik den man så ofta möter
hos spanska industriägare, ”västerländska” spanska
intellektuella och annat sådant folk som levat gott
på Francoregimen. Man säger: Visst är Franco dålig,
han är usel, visst är den sociala nöden oerhörd, visst
är befolkningens flertal mot regimen — men — ni
förstår inte Spanien, Spanien är inte som andra
länder.

   Wrights tre senaste böcker, ”Black Power”, ”The
Color Curtain” och ”Papan Spain” laborerar alla med
detta mytiska tänkande. Teorier om ras och religion
får ersätta direktreportaget, spekulationer och
hugskott får skymma bort fakta.

   Man får en bestämd känsla av att Wright, i likhet
med många andra före detta kommunister, är så
beredd att värja sig mot varje anklagelse för marxism
att han anstränger sig att finna icke-ekonomiska och
icke-sociala motiv till ganska enkla ekonimiska och
sociala processer.

   Det är en tråkig utveckling, ty steget mellan
nitti-talets Fjärran-östernromantik och femtitalets blods-och fruktbarhetsmystik är så kort. Under det att
steget mellan romantiken och verkligheten är så långt.

 RICHARD WRIGHT: Pagan Spain. Harper & Brothers, New
 York.

                                     (Expressen, 16-8-1957)
</chapter>
<chapter name="Släpp fångarna loss">
<h3><big>Släpp fångarna loss</big></h3>

Efterkrigsdecenniet var konformismens gråmelerade
årtionde. Även i vårt land återspeglades
världspolitiken. Ridåerna hade dragits ner. Den internationella
debatten hade stelnat till ritual.

   Stormakternas notväxling påminde (och påminner
också fortfarande i viss mån) om den gamla
handelsresandehistorien:

   — 106!

   — 18!

   —   4!

   —   57!

   Klichéerna var färdiga. Svaren standardiserade.
Men man hade knappast lust att skratta. Den
politiska propagandan, de enkla slagorden, den
psykologiska krigföringens täckord var verklighet. Den
som inte ansåg att klyschorna verkligen täckte den
mångskiftande verkligheten var ohjälpligt stämplad
som ”fiende”, ”otrogen”, ”köpt”, eller ”oamerikansk”
allt beroende på mantalsskrivningsorten.

   Den som ansåg att verkligheten inte kunde tecknas i
svart-vitt kom att sitta trångt. I många länder, både i
öst och i väst, var hans enda möjlighet att hålla tyst

—   om inte andra handgripligen skulle tysta honom. I
vissa, mer lyckligt lottade länder som vårt eget kunde
han ges friare spelrum, dock med det underförstådda
medgivandet från hans sida att han gick med på
att sätta stämpel på sig.

   Det var ett årtionde när personer kunde klassificeras
enkelt och behändigt. De stoppades in i lämplig fålla,
försågs med därför avpassad stämpel — om fållan
sen var tillräckligt osmaklig, oönskad eller oanständig
behövde man ju inte ta upp några argument till
debatt. Det räckte med att man såg vilken fålla
individen tillhörde; den egna fållan höll med lämpliga
standardsvar för alla upptänkliga frågeställningar.

   Ja, detta årtionde var konformismens
högkonjuk-tur. Det fanns också helt påtagliga sociala,
ekonomiska och politiska orsaker till detta förhållande. Det
var ju varken Stalin, Bevin, Truman eller
gråeminenser i deras krets som en dag beslutat spalta världen,
genomföra tvångskonformismen och hejda vidare
debatt. De historiska och sociala grunderna för denna
efterkrigskonformism är värda en ordentlig diskussion.

   Vad som dock nu är viktigt att ta fasta på och
viktigt att verkligen säga, det är att denna
konformism var, den är icke längre. Det börjar bli möjligt
att åter iaktta andra färger, andra nyanser än vitt,
svart och en starkt lysande (personlig, vild etc. etc.)
grå. Verkligheten kunde inte låsas in i formlerna.
Utvecklingen gick vidare. Gårdagens fasta gränser
lämnar plats för dagens flytande.

   Inte så att världen plötsligt blivit ny, att svart blivit
vitt, men så att det åter rör sig. Man kan åter ta
upp sådana frågor som inte ögonblickligen kan
pressas in i någon mall.

   McCarthy har fallit och dött, Stalin har dött och
Molotov har fallit. Efter tio år av relativt stillestånd
har Sovjet åter gått in för väldiga sociala experiment

—    decentraliseringen, nyodlingarna,
jordbrukpolitiken. Att en kvardröjdande konformism hos oss —
så vitt jag kan se — försöker tolka detta och annat
i personskvallrets tecken är sorgligt, men inte så
fullständigt tankeförlamande som de föregående årens
träaktiga ståndaktighet.

   Hela Östeuropa omvandlas. Där drar åter debatten
upp. Från länderna långt borta i Asien reser man till
Titos Jugoslavien för att studera arbetarråd ochdriftsformer. Detta är gott. Detta är hälsosamt. Och
i USA återkommer debatten, inte ens kinapolitiken är
längre tabu. Högsta domstolens ingripande mot
personförföljelserna speglar en förändrad atmosfär. Man
börjar kunna komma med forskning och politik som
inte helt ansluter sig till den äkta hemvävda
tankegången.

  Efter tio år då världen officiellt tänkts uppdelad i
Väst och Öst, Vit och Svart eller Svart och Vit,
omdömena fortfarande avhängiga av
mantalsskrivningsorten, börjar vi åter få se världen som en värld.
En splittrad och olikartad värld. Men splittrad efter
andra och naturligare linjer. De koloniala ländernas
krav på sin rätt och därefter på medbestämmanderätt
i världen spränger järnridåtänkandet. Efter tio år, då
vi ansetts böra tänka i ”Östeuropa” eller ”Västeuropa”
börjar vi åter kunna tänka i ”Europa”. En världsdel,
enhetlig i sin mångfald.

  Allt detta är gott. Allt detta gör det lättare att andas.
Nu är det vår uppgift att sätta foten i dörrspringan
och bända till. I tio år har resor varit avspärrade och
inskränkta. När de nu de senaste åren kommit igång
får vi se till att vi också verkligen lyckas rasera de
konstlade gränserna.

  Tio år av konformism, av färdiggjorda åsikter i
innehållsdeklarerade standardförpackningar har även
hos oss haft tråkiga och delvis skrämmande följder.
Men när det nu finns en chans att något av allt det
man hoppas och arbetar för kan komma att bli
verklighet, då är det också ens skyldighet att försöka dra
nytta av den nya, friare situationen. Det är heller
inte bara en personlig skyldighet för skrivarna, det är
också en nödvändighet om vi i vårt land ska kunna
orientera oss i den nya världssituation som håller på
att uppstå.

  Det kommer att dröja länge ännu innan debattenkan bli öppen och ärlig. Men så mycket vet vi i alla
fall; att konformismen är slut. Utvecklingen världen
över sprängde den. Kanske också bokbålens tid är
över?

                   (Stockholm-Tidningen, 31-8-1957)
</chapter>
<chapter name="Eulenspiegel, en gycklare?">
<h3><big>Eulenspiegel, en gycklare?</big></h3>

Det är inte alltid så alldeles säkert att narren är
narraktig eller att skälmen är en skurk. I varje fall,
hade man frågat femtonhundratalsbonden i
Braun-schweig eller skomakargesällen i Saxen vad de ansåg
om Till Eulenspiegel så hade de säkerligen svarat att
han var en narr, dock långt ifrån narraktig och en
skälm dock allt annat än skurkaktig. De hade också
skrattat, dragit dig i rocken och börjat berätta en
historia.

   Säkerligen hade historien varit både mustig och
stark. Men den hade inte bara varit mustig, den hade
också haft något att säga. Berättelserna om
landstrykaren, skälmen och narren Till Eulenspiegel skapades
under de oroliga tiderna strax innan den första
borgerliga revolutionen i Tyskland, bonderevolternas och
stadsupprorens tid.

   Till är inte bara mannen som gör vad som faller
honom in, han är mannen som genom sina infall
visar andra vad som är vad. Han tar det sagda
bokstavligt. Tvingar därigenom envar att se skillnaden
mellan ord och innehåll. Han lurar herrarna,
prästerna och de rika hantverkarna. Men han är inte bara
ett herrarnas ris. Han är också den som drastiskt och
eftertryckligt visar bönderna själva deras vidskepelse
och lättrogenhet. Ty utan klarhet ges ingen framtid.

   Till kanske verkligen har levat. Svensk Uppslagsbok
är i varje fall säker därpå. Andra är mindre säkra.
Vad som dock är säkert det är att berättelserna om
honom levde.

   Men därför att man säger att folkboken om Till
Eulenspiegel är ett uttryck för gesellernas, småbön-
dernas och småborgarnas kamp mot herrarna så ska
man inte tro att den är enkel och rak som en katekes.
Långt därifrån. I boken framstår Till som en
människa, en ovanlig människa visserligen, begåvad,
vacker och stark under masken av narraktighet. Dock
en människa med en människas brister och svagheter.
De herrar han lurar och de mästare han bedrar är
heller inga tvådimensionella pappfigurer. De lever. De
är dåtidens herrar så som man kunde möta dem på
gator och torg. Hade boken om Till Eulenspiegel
blott varit en bonderevolutionens katekes hade den
numera endast varit ett objekt för historiker och
forskare. Men Till Eulenspiegel var en folkbok och
som sådan lever den ännu. Därför att ännu kan
narraktighet med narrstreck bekämpas och
skurkaktighet med skälmstycken.

  Till är inte väluppfostrad i sina narrstreck. Han
har varken sinne för goda seder eller god ton. Han
lurar prästen att skita i kyrkan och svarar på tilltal
med en fjärt. Det tycker många är ofint nu som då.
Försöker därför retuschera hans bild. Dock — som
ett hederligt svenskt ordspråk säger — Ingen är så
bjärt att hon inte släppt en pissefjärt. Och när det
gällt att avslöja dumhet och dryghet har folkhumorn
i alla länder med fördel begagnat sig av dasshumorn.
Lyssna bara på historierna som berättas på din
arbetsplats. Att man sen numera inte gärna trycker dem
kan ju sägas vara utveckling. Om i rätt riktning är
en annan fråga.

  Eulenspiegel har inspirerat till många böcker och
många tidningar bär hans namn. Den bok som väl
blivit mest känd är flamländaren De Costers stora
roman Berättelsen om Ulenspiegel och Lamme
Goed-zak. Där har scenbilden skiftat från Braunschweig till
Flandern och det är inte bondeupproren som
Eulenspiegel förebådar utan vid tiden för kampen mot despanska erövrarna han uppträder. När Eulenspiegel
blev flamländare förändrades också hans karaktär.
Han blev ”djupare” om man så vill säga. Lidandet
och drömmen spelar större roll än i folkboken. Men
även i sin nya klädnad är Eulenspiegel dock i grunden
densamma. Den fräcke och folklige, den som nämner
vid namn och därmed sopar bort all den anständighet
och allt det fagertal som döljer de stora bedrägerierna.
Eulenspiegel tillhör de verkliga litterära gestalterna,
dem som en gång skapade lever vidare i verk efter
verk. Den som söker sig nya författare med varje
generation men dock i alla förklädnader ständigt är
sig själva.

                            (Veckopressen nr 24 1957)
</chapter>
<chapter name="Räcker 30-talets analyser?">
<h3><big>Räcker 30-talets analyser?</big></h3>

Den internationella arbetarrörelsens splittring var
visserligen en historisk nödvändighet, men den var också
en historisk olycka. Den kom att träffa den
europeiska arbetarrörelsen speciellt hårt. Arbetarrörelsen i
de koloniala och avhängiga länderna har aldrig så
dragits in i de interna fejderna som vår arbetarrörelse i
Europa. Till detta finns orsaker. Nordvästeuropas och
Nordamerikas egenskap av ”överklassländer” i en
fattig och utsugen värld bland annat.

   Men för oss här i Europa blev denna splittring lika
olycksdiger som 30-åriga kriget visade sig vara för
Tyskland. Och personligen måste jag erkänna att jag
ofta har en förtvivlad känsla av att denna splittring
kanske inte kan hinna överbryggas innan det är för
sent. Men om det inte lyckas oss i Europa att nå
enighet på en verklig demokratisk grund, då är det
risk för att vi kommer på historiens stickspår och
glöms.

   De asiatiska feodalstaterna stod en gång på
utvecklingens högsta nivå. Men de blev stående där och
inte förrän i dag har de kunnat börja gå vidare.

   Hela denna splittring har naturligtvis också fått en
förlamande effekt på varje gren av arbetarrörelsen.
Om socialdemokratin i Europa drivit ut i idélöshet
och opportunism, har också den kommunistiska
rörelsen å sin sida tenderat åt livlöst testuggeri och
orealistisk förenkling av det politiska skeendet.

   Det finns naturligtvis skäl till detta. Som jag förut
sa kan man också säga att det var en historisk
nödvändighet och ur denna splittring växte också en
delvis fruktbar ideologisk debatt.
   Men under det kalla krigets tid dog även denna
debatt.

   Den intellektuella och konstnärliga generation som
bar upp tjugo- och trettiotalens debatt och
skapande inom arbetarrörelsen har hart när ingen
motsvarighet under femtiotalet. Om det under
trettiotalet nästan kunde sättas likhetstecken mellan konstnär
och socialist, mellan författare och progressiv kan
man under femtiotalet snarare sätta likhetstecken
mellan kultur och politisk likgiltighet. Det skulle vara
både fegt och omarxistiskt att skylla detta på dagens
unga konstnärers bristande ”vilja”, ”moral” eller
annat dylikt suddigt begrepp. Men ett ställningskrig
mellan hållningslös opportunism och benhårt
testug-geri entusiasmerar knappast till ett ställningstagande.
De stora, verkliga problemen skyms av denna
skendebatt och själva arbetet på att föra fram teserna
leder till avståndstagande från politiken. Man förlorar
och har förlorat insikten om det historiska skeendet,
när den historiska nödvändighetens representanter
tvingas ut i sterilitet.

   Om vi ser på fakta. Den självklara solidariteten
med Sovjetunionen och de socialistiska staterna blev
under trycket av det kalla krigets rasande propaganda
till en enkelspråkig skönmålning. De kommunistiska
rörelserna appellerade icke till människors solidaritet
med sina klassbröder i dessa stater. De nöjde sig
med att ge skildringar av barnkrubbor och
operaföreställningar, plansiffror och officiella tal. Den hårda
kamp som dessa länder förde, den verkliga heroism,
de oändligt stora problemen, de många svårigheterna,
de många misstagen, de svikna förhoppningarna, och
de förverkligade, allt förenklades till en schematisk
vitt-i-vitt-teckning. Den internationella debatten, den
inrekritiken mellan arbetarrörelsen i olika länder,
nödvändig för att inte rörelserna ska stelna, också denkom naturligtvis att bli borta. Jugoslaviens ställning
blev aldrig föremål för verklig debatt i våra länder.

   Man kan ta många exempel, det har också
framhållits att man är medveten om detta. Internationellt
och nationellt. Men det räcker inte med att säga att
man har haft fel i allmänhet, man måste inse var
felen har legat. Vilka faktorer som spelat in.

   En stor del av ansvaret för våra unga konstnärers
och författares ”idélöshet” vilar på den kommunistiska
rörelsen. Om man icke tar detta ansvar utan söker
alla orsakerna i andra, yttre förhållanden, ja, då
har man också omyndigförklarat den kommunistiska
rörelsen som idébärare och livgivare.

   Men jag är övertygad om att man tar sitt ansvar.
Vilka vägar står då öppna? Vad kan göras?

   Förutom de stora, politiska och sociala
omvärderingar som måste till för att skapa bättre möjlighet för
arbetarrörelsens enighet finns det många små saker
som sammantagna kan ge plattform för svensk
socialistisk debatt.

   Man kan till exempel undersöka hur den
kommunistiska pressen skött sin kulturdebatt. Det borde
finnas möjligheter för att den kommunistiska pressen
åter — som under tjugotalet — blev ett forum för
den allvarliga kulturdebatten. Men då fordras att
man inte är rädd för inlägg.

   Att hålla sig till ”vettiga” inlägg, det är nog bra,
men det kan man till stor del göra även i Svenska
Dagbladet. Att låsa sig vid definitioner och
kulturanalyser som satts på pränt för trettio år sedan i ett
annat världsläge, det är nog också bra, om man vill
nöja sig med att vara bakåtblickande. På så sätt
kan man fylla sin funktion som recensent och
be-römmare av det redan för tjugo år sedan
recenserade och berömda.

   Men inom skrivandet är det inte längre trettiotals-generationen som är den unga. Personligen tror jag
heller inte att deras linje i dagens läge är tillräcklig.

 Vi måste ha nya analyser. På nytt ta upp frågorna.
 Det finns ingen fråga som är avgjord en gång för
 alla. Man måste släppa taget i teserna och ge sig ut
 på djupt vatten. Simma en egen kurs.

 Ty det är inte likgiltigt om arbetarrörelsen
ideologiskt håller på att förlora kontakten både med
ungdomen i allmänhet och med de unga konstnärerna.

                                    (Ny Dag, 9-10-1957)
</chapter>
<chapter name="Varför sveks ungdomen?">
<h3><big>Varför sveks ungdomen?</big></h3>

Äldre funktionärer och medlemmar av
arbetarrörelsen klagar ofta över att ungdomen svikit. Man klagar
över ungdomens bristande aktivitet. Man säger att
ungdomen sätter sig till dukat bord.

  Det är nu mycket vackert sagt och tänkt. Säkerligen
också ärligt menat. Och ändå är det så felaktigt.
Ungdomen har inte svikit. Den ställer upp. Trots usel
propaganda och taktiska småmanövrer ställde den upp
i pensionsfrågan. Det var i de unga stadsdelarna som
arbetarrörelsens linje vann. Men ungdomen ställer inte
upp i organisationerna. Den ställer heller inte upp i
varje dagstaktisk manöver.

  Arbetarrörelsen håller på att förlora den
organisatoriska kontakten med den unga generationen. Den
har redan förlorat kontakten med den unga
intellektuella generationen. Detta är obehagligt att säga. Det
sägs heller inte gärna rakt ut. Man kanske till och
med är otaktisk och osolidarisk om man säger det.
Ärligt talat vet jag av egen erfarenhet att det både
är nyttigare för en själv och hälsosammare för ens så
kallade framtid att låtsas som om det regnar. Rösta
rött vart annat år, knipa käft i politisk debatt, nöja
sig med att vara djup kulturknutte. Då riskerar man
inte att man från organiserat arbetarrörelsehåll
kommer att ges dåligt rykte.

  Men egentligen är det ju likgiltigt vilket rykte man
får och innerst inne är det utan betydelse vad som
anses vara otaktiskt. Det är ju arbetarrörelsen man
står solidarisk med, det är dess idéer som är ens
egna. Inte den ene eller andre taktikerns. Och man
har ett ansvar inför sina idéer. Man har ett ansvar

8 — Ett femtiotal
inför arbetarrörelsen.

   Därför måste det också sägas att arbetarrörelsen
som helhet inte stått så dåligt rustad inför en hård
situation någon gång förr. De gamla medlemmarna
finns, de är pålitliga och hederliga, har strävat i många
år. De gamla väljarna kan nås. Men inte ungdomen.
Om man inte vill låtsas om detta, då bäddar man
för borgerlig valseger. Och värre än valseger, för ett
förborgerligande av löntagarna och de intellektuella.
Och det i ett internationellt läge där arbetarrörelsen
verkligen behöver varje uns av klarsyn och idealitet
för att vårt land inte ska hamna bland de små rika
kolonialmakterna i den konflikt som är allvarligare
än konflikten öst-väst.

   Men man når inte ungdomen om man inte vill
tillåta den att själv ta upp frågorna utan hänsyn till
dagstaktiken. Nedrustningsfrågan. Den är ju nästan
tabu. Officiellt utgår ju arbetarrörelsen fortfarande
från tesen att vi kan försvara oss. I ett läge där det
bara finns två militärmakter. Vi har inte en chans.
Men det får inte sägas, ty då kan man förlora röster.

   Om ungdomen är misstrogen mot funktionärer och
taktik, då är det inte ungdomen som är svag och
omoralisk. Då är det funktionärernas taktik som har
varit svag och därmed omoralisk.

   Det fordras i dag en arbetarrörelsens självprövning.
Man behöver åtminstone få en principdebatt som
inte ständigt håller sig på anständighetens (den
småborgerliga) upptrampade stig. Det är inte själ och
djup som fattas, det har vi verkligen nog av, det är
hårdhet och klarhet.

   Jag skriver detta just under regeringskrisen. Runt
om i landet sitter vi väljare, vi arbetarrörelseväljare,
och lyssnar till TT. Och i det taktiska spelet om
röster till nästa val, i manövrerna kring taburetter
och poster längtar man efter ett rent hårt ord. Ominte annat så längtar vi efter ett fränt ord om kunglig
privatpolitik. Vi kräver så lite. Men vi kräver det
otaktiska ordet.

   Och vi få unga kulturarbetare som nu står hos
arbetarrörelsen, vi kräver också så lite för att kunna
arbeta. Lite svängrum för det otaktiska. Lite
förståelse för att det inte bara är kanoner som kostar
pengar.

   Och ibland undrar vi om vi överhuvud gjort rätt.
Om vi inte måste bygga upp vänstern från början igen.
Ty den anständighet som kostar mer än väljare har
börjat göra det svårt att skilja på vänster och höger
i svensk kulturpolitik. Och man är inte beredd att
tumma på idealen för lyckan att vara gråmelerad.

   Och nu vet jag bara att ingen förståndig människa
bryr sig om vad man säger ty man är ingen
funktionär, man är bara författare och väljare. Och de
förståndiga kommer att fortsätta vara förståndiga till
dess att det hela bara blivit ett kapitel i en
kommande kulturhistoria.

                          (Morgontidningen 30-10-1957)
</chapter>
<chapter name="Makteliten">
<h3><big>Makteliten</big></h3>

Det är lätt att misströsta om Amerika. Man läser om
galna rashatsguvernörer, lynchningar och kastreringar,
stupida lojalitetsprövare, skrämda liberaler. Man
bläddrar i Det Bästa och känner kulturkoncentratets
floskler sätta sig i vrångstrupen.

   Ja, det är lätt att misströsta och Dulles tanklöshet
kan göra misströstan skräckfylld. Men just därför gör
det gott att få kontakt med den starka demokratiska
och progressiva strömning som trots allt finns och som
inte är utan inflytande och möjligheter.

   Det talas ibland om ”den amerikanska ideologin”,
thé American way of life. Men det finns naturligtvis
inte bara en, det finns flera. Det är i huvudsak två
linjer som kämpar med varandra under USA:s hela
historia och vid olika tillfällen kommit att prägla dess
kulturliv, politiska uppträdande och sociala inriktning.

   Jefferssons folkliga demokrati och Adams och
Hamiltons återhållande, privilegiebevarande
konservatism.

   Den amerikanska liberalismen har därför också fått
en annan ton än den europeiska. Den har ständigt
haft en falang stridbara intellektuella som känt det
förpliktigande arvet från de stora revolutionerna och
med starkt personligt mod arbetat på att fördjupa
demokratin och göra den verklig. Deras uppgift har
inte varit lätt. Men den kom att prägla bilden av
Amerika som frihetslandet och framtidslandet under
adertonhundratalets immigrationsperiod.

   Det var också ur deras led som ”sketrakorna”, thé
muck-rakers som Theodore Roosevelt så kärleksfullt
kallade dem, rekryterades. Dessa kritiker och av-
slöjare som för åtminstone en generation svenska
arbetarintellektuella blev idealbildande.

   Många har gjort avbön för sin trettiotalsradikalism.
Det kalla krigets enkelspråkiga opinionsbildning och
debattens vulgarisering verkar ge litet svängrum för
amerikansk folklig liberalism.

   C W r i g t M i 11 s, professor i sociologi vid
Colum-biauniversitet, är en av dessa sentida stridbara
liberaler.

   Thorstein Veblen insåg att den värld i vilken han
levde behärskades av vad man kunde kalla den
”bind-galna verklighetssynen”. Han ansåg att dessa
affärsmän som man trodde skulle vara kännetecknade av
en nykter kall saklighet i verkligheten var utopiska
kapitalister och monomaner; att de ödets män som
ledde soldaterna i krig och som organiserade de
civilas dagsuppehälle i fred i verkligheten var
bindgal-ningar.

   Veblens analys gällde ett samhälle som redan är
historiskt. Mills analyserar dagens verklighet i USA.

   Amerika — ett konservativt land utan en
konservativ ideologi — uppträder nu inför världen som en
naken och despotisk makt när, i realismens namn,
dess ledande män påtvingar världsverkligheten sin
egen ofta tokiga inställning. Andrarangshjärnan
behärskar den pompöst framförda plattityden. I den
liberala retoriken är vagheten och i den konservativa
stämningen är irrationalismen upphöjd till princip.

   Men Mills är till hela sin läggning och hela sin
karaktär långt ifrån pessimistisk. Och på samma sätt
som Veblens analys av ett vanvettigt system blir hans
bok ett sätt att övervinna den modlöshetens likgiltighet
som grep så många efter andra världskriget.

   Mills bok är ett arbete som förenar den grundliga
vetenskapliga underbyggnaden med en stilistisk
briljans som gör läsningen till ett nöje.  I den amerikanska debatten talas det ibland lite
föraktfullt om ”eggheads”, ägghuvun, alltså de
”intellektuella”. Men i det föraktet ligger det en god
portion rädsla för forskare som för Amerika betytt mer
än hela rasket av tillfälligt framgångsrika
handlingsmänniskor.

C WRIGHT MILLS: The Power Elite, Oxford University Press.
   6 dollars.

                                      (Expressen, 16-1-1958)
</chapter>
<chapter name="Akademism och lönsamhetskultur i de dyra böckernas Jugoslavien">
<small><big>Akademism och lönsamhetskultur i de
dyra böckernas Jugoslavien</big></small>

De döda går igen och kulturargument som hos oss
begravts för fyrtio år sedan, lever i dagens
Jugoslavien i allsköns välmåga mitt i ett nytt och enligt
utsago socialistiskt samhälle.

   Det är alltid farligt att bedöma andra länders kultur.
Viktigt därför att framhålla att detta var de
kulturellt tongivande jag mötte i Belgrad. Icke de
betydelsefulla. Detta var författarföreningsstyrelse och
förlagspampar. Kritiker med finess nog att alltid hålla
sig i toppen. Det finns i Jugoslavien liksom i alla
andra länder en ärligt arbetande och strävande
konst-närskår. Men de tillhör där inte stipendieutdelarna och
de visas inte upp för utländska besökare.

   Värt att notera är också att samma personer som
nyss var uppburna för sin (dåliga) sociala realism
var de första att svänga om och nu är lika uppburna
för sin extrema (och dåliga) förfranskning.

   Vi svenskar har, oavsett våra partipolitiska åsikter,
ett alldeles bestämt referenssystem när vi ser på
kulturproblem. Vi är präglade av folkbildningsidealitet.
Våra författare och våra konstnärer må aldrig så ofta
i teorin hylla elfenbenstornet, vi finner dem dock i
verkligheten alltid ute hos konstföreningar, på
ABF-aftnar och i föreläsningsföreningar. Till och med en
så individualistik och erkänt svårläst poet som Harald
Forss är en föreläsningshäst och föreläsningsresande.

   Därför blir det så chockerande att höra den
jugoslaviska författarsföreningens generalsekreterare
Alek-sandar Vuco säga:

   —     Men det kommer alltid att finnas två kulturer,
en för folket och en för de bildade.
   Därför skorrar det som cynism när
förläggarföre-ningens representant Weiss säger:

   —     Tycker ni böcker är dyra? Men de som är roade
 av att läsa har också fått så pass höga löner att de
 har råd med böcker. De andra? Ja, om de vill läsa
 så får de väl lära sig att offra någonting först.

   Ty böckerna är dyra i Jugoslavien. I förhållande
 till arbetarnas inkomster bland de dyraste i Europa.
 Men på författarföreningen sägs:

   —     Böcker ska inte vara billiga. Då sätter folk inte
 värde på dem. Då slänger de dem när de läst dem.
 Och det ska löna sig att ge ut böcker. Vi äger våra
 förlag själva. Vi är inte som ryssarna.

   Vidare:

   —     Det finns alltid två kulturer. Det är därför vi
 har filmtidningarna. Folk vill ha dem. Den verkliga
 kulturen är internationell. Det finns ingen nationell
 kultur, det är en självmotsägelse.

   —     Men om det internationella är lika med Paris,
 skulle det inte då räcka med tre målare i Paris som
 gjorde kultur åt världen?

   —   Vi är inte som ryssarna. Vi är fria.

   Argumentet återkommer regelbundet var gång man

 ställer en fråga. Argumentet förs vidare:

   —     Vi talar visserligen ett slaviskt språk men vi
 har alltid fått vår kultur väster ifrån. Vi är inte
ryssar.

   En svensk som aldrig trott att serber och ryssar var
 detsamma men som också alltid vetat ganska så
bestämt att det funnits och finns en slavisk
kulturtradition blir rätt förvånad.

   —     Vi är inte ryssar, vi har alltid varit ett västligt
 och civiliserat folk. Inte bönderna förstås, men vi
 andra.

   Efteråt undrar man. Man möter mindre tongivande
 och de mindre tongivande är uppfriskande normala.De försvarar inte de höga bokpriserna, de ser inte
som självklart att den serbiska kulturen är en
avläggare av den franska.

   Det hela kanske är ett övergångsfenomen. Det
jugoslaviska folket och de jugoslaviska
kulturarbetarna kan inte i evighet låta denna blandning av
akademism och lönsamhetskultur härska. Den
jugoslaviska staten har redan börjat gripa in. Tvinga fram
prissänkningar på böcker genom att restituera
skattemedel. Ungefär på samma sätt som man i Sverige
gör med film. Fast här i Belgrad har man
kvalitetsbedömning.

   När man senare rest ner söder ut, kommit till de
stora kloster där det serbiska kyrkomåleriet
blommade under medeltiden, Stephen Dusas gamla
kejsardöme, då slås man plötsligt av en vidunderlig tanke:
Här reser man själv tvärs över hela Europa för att
få uppleva detta särpräglade och expressiva måleri i
Serbien samtidigt som de tongivande serbiska målarna
strävar efter att komma till Paris för att där få imitera
någon stor fransk konstnär som inspirerats av
bysantinska fresker. Säreget.

                                    (Expressen, 3-8-1958)
</chapter>
<chapter name="Den svenska misären och dess akademi">
<h3><big>Den svenska misären och dess akademi</big></h3>

Folk kan vara okunniga om vår järnmalm, om vår
neutralitetspolitik, om vårt folkhem, ja till och med
om våra vikingar från Rurik till Kreuger, men två
saker vet man om oss världen runt: vi badar nakna
under vårt livs enda sommar och vi har ett
prisutdelande litteratursällskap med egenartad smak.

   Förteckningen över de litterära nobelpristagarna
utgör ingen uppbygglig läsning. Sully-Prudhommes
ande svävar över vattenglasen i Svenska akademien.

   Detta har nu framhållits upprepande gånger. Vad
som däremot inte sagts fullt lika ofta är, att denna
förmåga, att välja Sully-Prudhomme i stället för
Tolstoj, som varit kännetecknande för akademiens
nobelverksamhet, icke enbart har sin grund i en
medfödd och genom flitig träning ytterligare uppövad
kulturkonservatism med därav följande
kulturblindhet utan, vad vida värre är, är ett uttryck för ett
efter undersåtlighet medvetet strävande (genom sin
fumlighet blott ytterligare smaklöst) politiskt
littera-turanpasslingsskap. Man skulle kunna se akademiens
prisbelöningar som ett utslag av makabert
skämtlynne (fast vem skulle väl våga misstänka dess Höge
Beskyddare för svart humor — eller ens humor), om
man icke vore medveten om, att ingen — minst av allt
en akademi — förmår se miljonbelopp från den
skämtsamma sidan.

   Nej, det är inte akademiens konservatism som är
upprörande utan den djupt anti-humanistiska syn på
litteraturen, som avslöjar sig i dess begagnande av
dikten som ett redskap i den dagspolitiska intrigen.
Denna dess syn på litteratur vore ofarlig och bety-
delselös, om den icke hade en kvarts miljon kronor
årligen att begagna sig av.

   Pasternaks nobelpris har blivit till pinsamhet både
för oss och för honom. Pasternak är en alltför
betydande diktare för att degraderas på detta sätt. Ty
när nu akademin med en stor gest för andra gången
ger ett pris till en rysk diktare, visar den lika öppet
denna gång som år 1933, att det för den icke är de
litterära eller idealiska kvaliteterna, som är avgörande,
utan blott det faktum att Pasternak i dag, liksom
Bunin för tjugofem år sedan, befinner sig i fejd med
de övriga sovjetförfattarna.

   Akademiens sekelgamla krav på den poetiska poesin
och den idealiska litteraturen leder logiskt till att den

—   som i detta fall — använder litteraturen som en
bricka i det politiska spelet. Nu liksom alltid; det
är icke socialismens krav på den medvetne
författaren, utan reaktionens fras om diktens av all
yttervärld oberoende frihet som leder till att dikten blir
maktens piga.

   Som litterär institution i ett demokratiskt samhälle
är akademien en anakronism. Den är en kvarleva
från en förfluten tid. En konungslighetens tid med
poetiserande högre ståndare. Akademien stiftades och
verkade som ett stöd åt vår ancien régime. (Därav
också dess olitterära sammansättning. Eller klappar
verkligen något läsar- författar- eller kritikerhjärta
starkare inför den odödlige Ekeberg, Lars, Birger,
förutv. Statsråd, J.o. fil. dr., Riksmarskalk, R o K av
KMO, Ordens Kansler, GV:s Jmt II, GV:sMt,
KmstkVO, LVA, HedLHA, LSLA, LSkS. Hans om
djupaste mänskliga medkänsla och inlevelse
skvallrande arbete: ”Om växelförpliktelses uppkomst och
om mortifikation av växel” är betecknande för dessa
vår nations yppersta och mest smakfulla
litteraturdomare.)   Under artonhundratalet kämpade också akademien
tappert mot den borgerliga demokratin och mot de
demokratiska tankarna. Den begagnade i denna kamp
alla sina maktmedel och sina korruptionsfonder. Dess
kulturvårdande insats under vårt åttiotal har blivit
herostratiskt ryktbart. Men den svenska
borgerligheten var senfödd. Dess ungdom kort. Snabbt slogs
den av världskrisernas förnuftiga eftertanke. Dess
litteratur, nittiotalets kranka blekhet, fullföljde på
det litterära planet denna den svenska
sekelslutslibe-ralismens kompromiss och konkurslinje.

   Ledamotskap i Svenska akademien var
internationellt sett av ungefär samma betydelse som
ledamotskap av Klasamåla Blomstersällskap. Dess betydelse
inom landet var ringa. Arbetarklassen och dess
organisationer, som nu rykte fram och snart skulle
komma i främsta rummet, sökte sig sina författare på
annat håll. För dem blev de svenska
åttiotalsdemo-kraterna med Strindberg i spetsen de största
hem-landsdiktarna. De unga som drömde om att skriva
gjorde det inte i förhoppning om att kunna bli ständig
akademisekreterare. Akademien tycktes på väg att
förlora sitt sista inflytande, rösträtten skulle bli dess
död.

   Då kom nobelguldets väldiga reptilfond.
Krutkrä-marens sluga drag. Guld ger makt och makt ger ära.
Guld adlar. Nu behövde man inte skämmas ute i
stora världen ens om man tillhörde Svenska
akademien. Nu vart man berömd. Nobelmakten gör
även svensk akademiledamot till eftersträvansvärd
internationell kontakt. Kulturutbyte som det kallas.
Nobelpriset var ett skickligt politiskt handlande. Det
lade penningmakt i händerna på ett pålitligt sällskap
av pensionerade ämbetsmän, pensionerade professorer
och åldrande skrivare. Därmed var också nobelprisets
vidare utveckling given. Den blev intrigschackrandets,förlagsintressets och kulturkorstågens.

   Den starka demokratiska opposition, som vid
nobelprisets instiftande framhållit det farliga och
smakvidriga i, att det litterära priset skulle utdelas av en
privat konungslig junta i stället för av en av Sveriges
författare utsedd jury, förändrades så småningom
under årens gång till ett tyst accepterande av
akademiens prisutdelande roll. Diskussionen kom att gälla
föremålen för priset och inte prisutdelarens
ovärdighet.

   Denna förändring har sina orsaker. I den trånga
instängda luften därhemma kom denna akademiens
nya makt (som i större sammanhang med friare
vindar och mindre centraliserat kulturliv hade varit
ofarligare) att spela stor roll. Akademien blev ju åter
eftersträvansvärd (och man bör inte kritisera för hårt

—   vem vet om man inte själv kan komma in så
småningom — en effektivt oppositionsdödande tanke).

   Både nobelguldet och akademien är symptom på
denna svenska misär. Den småborgerliga
kompromissens trygga illusionism mitt i en lidande och
söndersliten värld tenderar att göra det andliga livet
veckopresskolorerat eller själaunket. Tänkandet, som
måste blunda eller bländas för att slippa se
verkligheten. Alla de skenproblem, som måste ställas upp
för att skymma de verkliga. Den borgerliga
trygghetens falskt folkliga utsmyckning, lillprinsar,
akademier, tvålannonser, radiotävlingar, psykologisk
rådgivning. Politikerna från de stora partierna som inte
ens längre vågar sig på den offentliga lögnen (som
dock hade sin inre spänning) och istället utnyttjar
sin bramstorpska förmåga till intetsägande ordsvall
därför att frågorna i grund är så klara och så enkla.

   Det är i denna andliga atmosfär som
akademiledamöterna fostras för sin roll. Rabulisten blir äldre
och tröttare. Ämnena tryter. Efter självbiografin finnsinte längre något att skriva om. Verkligheten är så
långt borta. Man har bytt åsikter till dess att till
och med åsiktsbytet sker med trist rutin. När man
inte känner något ämne längre måste ämnen uppletas,
mytologiska, historiska, absurda, det spelar ingen
roll ty man sitter i bokproduktionsprocessen och
måste leverera sin roman till hösten. Annars blir man
friställd. Och vad ska åldrande skrivare syssla med?
Man bittrar till. Jämnåriga går om en. Jämnåriga
kommer in i akademien. Bitterhet när man inte
inväljs. Gnagande oro inför nästaval. Till slut
till-fredställelsen över att tas in. Då den nya bitterheten
att ungdomen knappt minns en längre. Att blott de
jämnåriga kritikerna uppskattar en. Och hela tiden
den ohyggliga känslan att man en gång långt borta i
början av trettiotalet skrev bra och visste vad man
skrev om. Som Eyvind Johnson, ett av den svenska
misärens tragiska offer.

                                                         NEW DELHI 24/10 1958
                                                         (Clarté nr 4—1958)
</chapter>
<chapter name="Det funktionella avträdet">
<h3><big>Det funktionella avträdet</big></h3>

Det svenska avträdet har visserligen inte fått många
litterära hyllningar — en av de få är väl Strindbergs
brev från Hamburg där han uttrycker sin beundran
inför hotellets nya vattenklosetter, så rena att man
kunnat äta soppa ur skålen — men det anses dock
utgöra ett av folkhemmets stora gåvor. När man
riktigt vill illustrera skillnaden mellan forna tiders
snusk och armod och nutidens funktionella
framåt-sträveri ställer man bilden av det gamla kalla svenska
utedasset mot det nya svenska kakelskinande
avträdes-rummet med tronstol och krom.

   Svenskar som varit utomlands och rest bortom den
angelsaxisk-nordeuropeiska kulturkretsen brukar efter
hemkomsten kunna berätta de hemskaste ting för
lyssnande vänner om utlandets låga kultur och bristande
hygien.

   —     Och förstår du när jag kom i toaletten var
den bara ett hål i golvet.

   I likhet med angelsaxerna bedömer också vi
skandinaver gärna andra länders kulturnivå efter deras
mått av ”plumbing” deras toalettförhållanden.

   Den avträdesform vilken vi delar med de övriga
nordeuropeiska länderna och USA är dock ingen
nykonstruktion. Den utgör blott en förkalkad,
för-kromad och formgiven variant av den gamla pinnen
i väggen. Dess utvecklingslinje är klar och enkel, den
har heller icke utsatts för någon nyskapande tanke
sedan den dag våra förfäder blev bofasta och
skaffade sig latringrop.

   Hålet i golvet däremot är en nykonstruktion. Det
är resultatet av tankeverksamhet. Det är icke en
<img>
<i>1) Avträde på bar, Almunecar, Granadadistriktet,
Spanien. Kakelgolv, kakelväggar, fönster mot gården.
Ränna till latringrop. Lerkruset fyllt med vatten.
Den besökande fyller metallmuggen med vatten från
lerkruset och sköljer avträdet efter begagnandet.
Avträdet befinner sig i husets bottenplan och trappstegen
är avsedda ge fallhöjd åt avloppsrännan.</i>
</img>
stång ovanför en latringrop (så som vi än i dag
har i det militära). Det är en funktionell
avträdes-konstruktion i en civilisation som har både fasta golv
och avloppssystem. Att vi då ser vår uppiffade pinne i
väggen som tecken på högre kultur blir en fördom.
Att nykonstruktionen vid det här laget har hunnit
få rätt så många sekler på nacken tyder blott på vår
oförmåga att planera och bygga funktionellt.

   De avträdesproblem som diskuteras hos oss är inga
avträdesproblem utan avloppsproblem. Rening av
lort-vatten men inte ett funktionellt avträde. De två
frågorna står också helt separata.

   Att vår avträdestyp icke är någon nyskapelse skulle
betyda mindre om den var funktionell. Den anses
vara det. Vid måttligt familj ebruk, med fungerande
vattenlås och vid daglig städning blir den relativt
luktfri. Icke mer.

   Dess nackdelar är betydligt mer påtagliga.
Toalettstolens konstruktion som nödvändiggör direktkontakt
mellan hud och toalettsits vid varje toalettbesök gör
den till en smittobärare. Även i vårt kyliga och
relativt epidemifientliga klimat visar den sig vara direkt
vådlig för allmänhälsan under sjukdomstider
(para-tyfusepidemin exempelvis).

   När den utsätts för ett större antal besökare blir
den orimligt svårstädad. Våra offentliga avträden är
ökänt snuskiga. Toalettstolens konstruktion medför
att avträdet får smutsgömmor, den som i utlandet
förfasar sig över att få andras urin på skorna kan
trösta sig med att han i Sverige får sätta sig i den.
Den oerhörda åtgången av toalettpapper på våra
offentliga avträden visar också att allmänheten så gott
sig göra låter söker skydda sig genom att lägga ett
papperslager mellan sig och toalettsitsen.

   Från läkarhåll har det också många gånger
påpekats att våra avträdens karaktär av tronstolar för-

9 — Ett femtiotal<img>
<i>2) Avträde på medelklasshotell i Istanbul, Turkiet.
Kakelgolv, kakelväggar, tvättfat med varmt och kallt
vatten samt fönster till gården (tvättfat och fönster ej
med på bilden). Vattenlåsets åtkomligt från avträdet i
våningen under. Spolningsanordning med två
munstycken. Extra vattenkran med metallmugg.
Avträdesanordningen nedsänkt 5 cm under golvytan.
Fotstöden upphöjda ca 10 cm.</i>
</img>
hindrar tarmtömningen. De fyller icke ens sin *
enklaste funktion. De bidrar till den
angelsaxist-nord-europeiska tröga magen.

   Detta låter som ett ämne för ett kåseri. Vi tillhör
ju den germanska kulturkretsen där allt som rör
avträden är hejdlöst roligt. Är dock inget kåseri. Ty
det är ganska så allvarligt att behöva påpeka att vi
år ut och år in bygger avträden som är svårstädade,
smittofarliga och allmänt hälsovådliga när det redan
finns ett system som är lättstädat, hygieniskt och
därtill billigare.

   ”Hålet i golvet” existerar över hela sydeuropa och
in över orienten. Sorgligt nog håller det nu på att
undanträngas av ”europeiska” avträden. Det finns i
de mest olikartade konstruktioner alltifrån de
enklaste, som bara består av ett trattliknande hål i ett
cementgolv över till de mest genomtänkt spolbara
avträdesinrättningar.

   Konstruktionen har dock vissa grundelement: Två
fotstöd är så placerade över hålet att den besökande
sitter bekvämt på huk i en ställning som medger
största möjliga tarmtömning. Avträdet är utfört på
ett sådant sätt att den besökande icke ska behöva
komma i beröring med golv, väggar eller rör. Även i
de mest primitiva avträden gives möjlighet till
rengöring av avträdet. Det blir den besökandes
skyldighet att lämna avträdet lika rent som han fann det.
Särskilt i orienten där renlighet är ett religiöst bud
efterlevs denna förhoppning.

   Konstruktionen är användbar både ifråga om
avträden anslutna till ett avloppssystem och ifråga om
avträden mera besläktade med våra gamla
torrklo-setter.

   Allt detta medför att det är mindre smittofarligt
och mindre oestetiskt att besöka avträdet på en
full-packad färja över Bosporen i den Orient som ansesså ohygienisk än det är att besöka toaletterna på
våra inhemska färjor.

   Fördomar är svåra att bryta. Drömmen om det
funktionella boendet blir kanske aldrig mer än en
dröm, men nog borde väl i alla fall våra offentliga
inrättningar kunna få avträden som var lättstädade,
hygieniska och billiga.

(Byggforum nr 4 19S8. Teckningar av Gun Kessle)
</chapter>
<chapter name="En konstruktiv kulturpolitik">
<h3><big>En konstruktiv kulturpolitik</big></h3>

Jag har fört vissa samtal med några av våra mer
kända honorargivare som gett mig många drastiska
exempel på vart det kan leda när man till oansvariga
konstnärer och författare plötsligt utdelar väldiga
belopp på flera tusen kronor. Denna deras praktiska
erfarenhet har gjort mig övertygad om att problemet
på intet sätt är ekonomiskt och inte kan avhjälpas
med än aldrig så stora anslag ur statliga och privata
fonder. De kulturskapandes asocialitet är en sorglig
men orubblig beståndsdel av deras väsen. Man tänker
sig en konstnär och en konsthistoriker med samma
ekonomiska utgångsläge, vilken av dessa två
kommer i alla lägen att visa tecken på sin antisociala
inställning? Vilken visar tecken på sin goda
anpassning och avmätta rangrullecirkulation? Därför är
också samhället mer befrämjat av de medel som ställs
konst- och litteraturstudierna till del än av medel
vilka direkt förslösas av kulturproducenter utan sans
och måtta. Problemet är icke ekonomiskt, det är
fastmer moraliskt och psykiatriskt.

   Det är sedan länge fastslaget att geni och
sinnessjukdom går i par. Många stora undersökningar har
ägnats den fascinerande uppgiften att förklara varje
banbrytande tänkare och/eller konstnär mindre
till-räknelig, ja sinnessjuk. Vi bör då som upplysta
människor ta steget fullt ut.

   Under de senaste årtiondena har det skapats en
allt större förståelse för sociala reformer och
ingripanden samtidigt med att man från ansvarigt
borgerligt håll upprepade gånger framhållit att det allmänna
måste träda till med en hjälpande hand när det
gäller företag som står inför ekonomisk bankrutt.
Samhällsdrift är försvarlig när det gäller olönsamma
objekt.

   Det synes mig självklart att kulturproducenterna
ur båda dessa synvinklar, den mänskligt sociala och
den samhälleligt lönsamma utgör lämpliga objekt för
ett ingripande. De kan utan vidare rubriceras som
socialfall och lika otvivelaktigt är de mindre solventa
företag inför vilka inga hämningar behöver kännas.

   Som slutgiltigt förslag till lösning av de
kultur-producerandes svårigheter vill jag därför ställa
följande:

   På alla större orter bör utses s.k. kulturnämnder
vilka äger att i intimaste samverkan med
nykterhets-nämnder och övriga socialvårdande organ ta hand
om kulturskaparna innan dessa redan urartat så långt
att varje hopp om bättring är ogörligt.

   Man borde därefter på hälsosamt belägna orter
upprätta kulturhem, förslagsvis kallade kultur och
arbetsläger dit dessa kulturskapare på
kulturnämndens i den ort där de har hemvist remiss kan intagas
för att på ett samhällsnyttigt sätt kunna utnyttja
sina gåvor.

   Om man tänker sig att internerna under halva
arbetsdagen finge utföra något mindre krävande
kroppsarbete, säcksömnad, lumpsortering e.dyl., samt
under andra hälften av arbetsdagen sysselsattes med
konstutövning under fackkunnig översyn är jag
övertygad om att vi finge uppleva en konsternas
bloms-tring som aldrig förr. Kulturvakterna borde lämpligen
inneha betyg i något mer konstnärligt betonat ämne
som exempelvis fornnordiska språk eller klassisk
forn-kunskap, god kännedom om modern fångvård, viss
erfarenhet av kritikeryrket (företrädesvis oavlönad och
fri sådan) samt äga kännedom om grunderna i
bokföring.   Våra städer och samhällen skulle befrias från en
stor del av de element som nu hotar vår kultur,
nyk-terhetstillståndet skulle förbättras samtidigt som
kulturproducenterna skulle ges goda och lugna
arbetsförhållanden där de kunde förkovra sig under
kompetent ledning.

   Dessutom skulle dessa kultur och arbetsläger kunna
göra kulturproducenterna räntabla. Man skulle utom
kostnaderna för lägrens förvaltning,
kulturnämndernas arbete och andra nödvändiga utgifter säkerligen
kunna finansiera flera kulturkronikerhem för gamla
och sjuka kulturproducenter vilka icke längre
förmådde frambringa några produkter värda försäljning
men dock fortfarande vore så oroliga att de icke
kunde inpassas i mer normala vårdinrättningar.

   Avsättningen av kulturprodukterna kunde ske på
ett flertal sätt, förslagsvis kan två nämnas. Antingen
skulle bokförläggare och konsthandlare kunna
arrendera visst kulturskapande för viss årlig avgift, eller
skulle man i auktionsverkets regi kunna hålla
regelbundna kulturauktioner där kulturprodukterna såldes
till högst bjudande honorargivare att betalas till
representant för lägerledningen vid klubbslaget.

   I tider av arbetskraftsunderskott skulle man också
till behövande företagare från dessa läger kunna uthyra
okvalificerad arbetskraft.

   Det synes mig skäligt att man borde ge
kulturskaparna viss uppmuntran för sin flit samtidigt som
spåren förskräcka och det ingen anledning finns att
uppmuntra dem till ett liv i sus och dus. En flitpeng
på mellan två och fyra kronor om dagen att
användas efter eget skön till cigaretter, öl klass I eller
utländsk originallitteratur tycks mig lämplig.
Upp-byggelseböcker, konsthistoria och litteraturhistoria
samt egna alster kunde tillhandahållas som
kostnadsfria lån som premium för gott uppförande. Arbets-material utdelas av lägerledningen. Varvid dock
värdet av sparsamhet bör inskärpas och den dåliga vana
många konstnärer har att som undermålning använda
dyrbara färger som kadiumrött och koboltviolett
motarbetas.

   På detta sätt undveks också den bastardisering av
konsten som nu förekommer och masskulturen bleve
effektivt skyddad från drag som är den djupt
främmande samtidigt som rekryteringen till konstnärskåren
nedskures och endast de verkligt kallade ginge den
kulturproducerande banan.

   Jag är övertygad om att mitt förslag kommer att
mötas av fullaste förståelse och ärlig välvilja från
alla dem som ömmar för kulturens och samhällets
väl, från alla honorargivares, elitkulturälskares,
mass-kulturspridares och självständigt, tänkande
medborgares sida.

                             (Arbetarbladet, 31-1-1959)
</chapter>
<chapter name="Världen är så stor så stor . . .">
<h3><big>Världen är så stor så stor . . .</big></h3>

Vi är ett reslystet och resande folk. överallt och i
alla länder träffar man svenska tekniker, svenska
vetenskapsmän och svenska affärsmän. Men bland alla
dessa reslystna finns dock en grupp som är sällsamt
stugsittande och sällsamt stillsam. Våra kulturarbetare.
I synnerhet de under trettio. De som just nu borde
ha sina vandraår.

   Det är alltid lite smärtsamt att behöva peta hål på
vanföreställningar. Föreställningen att våra
kulturarbetare, våra författare, konstnärer och kritiker
strävar, sliter och offrar för att kunna komma ut. För
att kunna se, lära, erkänna och förstå. Den
föreställningen är en vanföreställning. Med några få undantag
är de saktmodigt mantalsskrivna i något förort och
tänker tydligen så förbli.

   Erfarenheter har den likhet med stekta sparvar att
de inte flyger in i gapet på en så fort man öppnar
munnen. Det kan heller inte väntas att resor kommer
att serveras i färdigförpackad form från ambassader,
konsulat, institut, stipendienämnder. Men få
generationer har haft så stora resmöjligheter som vår.
Världen är öppen för den som vill ge sig ut.

   Konstnärskapet har aldrig varit en dans på rosor.
Är det inte och kommer inte att bli det. Men i
sanningens namn måste erkännas att vi har relativt
större ekonomiska möjligheter i Sverige än vad våra
kolleger har i andra länder. Det stora arbete som
utförts under de senaste decennierna betyder reellt att
organisationer och samhälle är beredda att satsa på
kultur. Inte så mycket som på krig, kyrkor och annan
vidskepelse förstås — men dock.
   Det står outnyttjade inbjudningar öppna från många
länder. Vi kan till och med få stipendier för att resa.
I ett sådant läge verkar det ju säreget och förvirrande
att så många unga kulturarbetare tycks föredra
stug-värmen, möjligheten att nå fram till bygdesnilleriet,
framför möjligheten att erfara och nå perspektiv.

   Politiska och ekonomiska järnridåer borde väl
uppmuntra till genombrytningsförsök. Men vad
uppmuntrar den inre slöhetens järnridå till?

   Resandet, upplevelsen av det främmande, är ju inget
självändamål. Den är vägen hem. För Ivar Lo gick
vägen till de monumentalt nära
sörmlandsskildringar-na tvärs genom Europa. Inte i turistbuss — utan
levande sig genom Europa. För att ta ett äldre exempel:
Strindbergs skärgårdsskildringar från det första av
honom själv opublicerade manuskriptet från
ungdomen till Hemsöborna. Det nära och det vanda kan
först riktigt beskrivas när man sett det som nytt och
ovant genom det fjärran och från det långt borta.
(Detta är något så självklart, har påpekats så många
gånger. Se till exemplevis Majakovski, Hur man
skriver vers). Förmågan till den goda provinsialismen
blir följden av inkännandet med de främmande
kulturerna och de fjärran människorna.

   Omvänt, den som aldrig själv under långa tider
upplevt andras kultur och försökt leva i andras liv,
han drivs antingen till banalisering av det nära eller
till kammarexotism. Han får svårt, känner kanske
inte alls något behov av att uppleva det specifikt
svenska och nordiska. De vita sommarnätterna blir så
smärtsamt vita först när man är långt söder om Oslo,
Stockholm eller Leningrad. Björkarna ser man inte i
Dalarna utan i Ankara. Eller — för att se dem i
Dalarna måste man en gång upplevt siljanssynen i
Ankara.

   Den stugsittande exotismen är mig en pervers styg-gelse. Den är efterklang utan att ens ha upplevt
melodin. Bara läst nottecknen på papper. Bedöms också
som sådan av de imiterade. (Pariskritiken är
obarmhärtig mot främmande parisepigoner. Beundrande dock
inför mexikanarna som aldrig epigonat. Men
paris-studerat!)

   Visst görs det resor. Men så många av dessa resor
är inte annat än semesterresor. Korta besök.
Resan-dets allvar trollas bort. Kvar blir det ängsliga
hem-flaxandet. Vi måste erkänna att vår generation icke i
likhet med sina föregångare är en
upptäckargenera-tion.

   Vandraråren ansågs en gång nödvändiga för
män-niskoblivandet. Konstnärens mognadsår. Ibland
fruktar jag att många unga kulturarbetare nu tror att
de kan ersätta vandraråren och upplevelserna med att
läsa på studentexamen. Den vita mössan — det sterila
surrogatet för upplevelsernas självbildning — som
konstnärens bildningsväg!

   För trettiotalets generation var den första boken en
milstolpe under vandringsåren. Nu tycks den ge
författaren rätt att skaffa sig hustru, barn, plats i
lägen-hetskö. Därefter kan han självklart inte (hustru, barn,
plats i lägenhetskö) längre resa ut. Då blir
hemmaexotism. Då blir stor själ och liten erfarenhet.

   Det har sagts förr, men det kan behöva sägas
igen; endast under ytterligt sällsynta omständigheter
slår det väl ut när yngre konstnärer eller författare
skaffar sig familj och barn. Själv tror jag att den
tidiga äktenskapsåldern bland våra yngre
kulturarbetare är ett större hot mot vår kultur än både
seriemagasin och kolorerad press. Ty de tidiga
äktenskapen binder, stänger och skapar försörjningsbörda just
när konstnären skulle behöva kämpa sig till förnuft
och kunnighet. Det är en påtaglig korrelation mellan
tidiga äktenskap och bristande reslust hos våra yngrekulturarbetare. Men den tidiga äktenskapsbildningen
hos dem är ingen orsak. Blott ett symptom. Den tyder
även den på generationens försiktighet, dess
instängdhet.

   Världen står öppen, nu liksom alltid förr. Den är
evigt ny. Men dom har sitt Vällingby. Och där sitter
dom. Självtänkare i folkhemmets familjesköte.

                             (Arbetarbladet, 17-2-1959)
</chapter>
<chapter name="Den perversa djurvänligheten">
<h3><big>Den perversa djurvänligheten</big></h3>

Lagom till jul (frid på jorden och människorna en
god vilja) gavs amerikanska djurskyddsföreningens
årliga hedersmedalj åt en legionär i Franska
främlingslegionens trettonde Demie Brigade. Han hade burit
bort en trött åsna ur stridsområdet och därmed givit
bevis på sitt goda hjärta och sin stora medkänsla. I
telegrammet stod ingenting om vad som hänt med
de trötta människorna. Det är också utan större
betydelse. Häng dem, spräng dem, skjut dem och
tortera dem. Lägg svält och förtryck därtill. Krydda
med vackra ord och stora ceremonier. De tål.

   En åsna däremot. Den har alls inget begrepp om
storhet och heroism, heller inte om fosterland och
ära. Knappast ens om vackra ord. Blott om
klövje-sadel och arbete. Därmed rör den vid plånboken.
Eller för att använda ett vackrare ord: vid hjärtat.
Den lider i det tysta, det lilla livet. Och den har sitt
värde. För krigföring i besvärlig terräng är värdet
högst.

   Det är sjukt. Det är perverst att skydda fä och
skjuta folk. En skenhelighet så motbjudande att den
är otrolig i fantasin och blott kan förekomma i
verkligheten.

   Den djurvänlige legionären är mördare. Han är
legoknekt. Det föraktligaste en människa kan vara.
Han kan varken skylla på idealen eller fosterlandet
när han dödar. Blott på solden.

   Låt oss därför ge honom djurskyddsmedalj.

   Vår tid och dess krig, dess människofientlighet och
dess barbari och förtryck är motbjudande. Dock vill
man hoppas att vi är på väg mot en värld där män-
niskan har nästan lika stort värde som en hund eller
åsna. Mer kan man väl inte hoppas på under vår
livstid.

Med solden skramlande i pungen och
djurskyddmedaljen på magen går legoknekten till angrepp mot
de små vitkalkade lerhyddebyarnas invånare. Till
Frankrikets allt större ära.

     Framåt I barn av fosterlandet

     om än orent blod forsar.. .kring er fot.

                                  (Året Runt nr 10 1959)
</chapter>
<chapter name="Fyra försök i Indisk stadsplanering">
<h3><big>Fyra försök i Indisk stadsplanering</big></h3>

1. DALA RAMS JAIPUR

Om de flesta städer här i världen kan sägas vad
flickan sa om barnet: Det bara blev så. Städerna,
liksom barnen, har sina orsaker och slumpen är inte
mer slump än att den kan statistiskt bearbetas. Men
de helt planerade städerna är ungefär lika sällsynta
som de helt planerade barnen. Indien utgör
naturligtvis inget undantag. Snarare har man där en än
starkare känsla av att städerna slumpvis, dvs.
lag-bundet, gyttrat sig allt folkrikare kring
handelsknut-punkter, karavanvägar och härläger.

  De försök som gjorts och görs i indisk
stadsplanering måste därför ses mot bakgrunden av det
indiska kåkmyllret, den indiska fattigdomens
erbarm-liga fattigdom och den indiska rikedomens envisa
fasthållande vid sin rikedom och makt. Och de tre
försök som tas upp här utgör alla tre, vart på sitt
sätt, ett försök till radikal nyorientering i den för
planläggaren och hans uppdragsgivare önskvärda
riktningen.

  Jaipur ligger i den indiska delstat som nu kallas
Rajastan. Det är ett område som väger mellan ren
öken och odlingsbar bevattningsmark. Under
engelsmännen hette området Rajputana och var hemvist
för en rad maharajor. Det feodala statsskicket
bevarades här ända fram till befrielsen år 1947. Det
är också den del av Indien som har de flesta krigiska
och heroiska minnen. Den stod länge emot mogulerna
och man ser där med visst förakt på andra och
mindre sträva landsändar.

  Jaipur var till helt nyligen huvudstad i den indiska
furstestaten med samma namn. Den är nu
huvudstad för den indiska delstaten Rajastan. Dess sista
maharaja, Man Singh II, tillträdde tronen år 1931
och fick lämna den år 1949.

   Staden grundades år 1728 av Maharaja Sawai Jai
Singh II efter vilken den också fick sitt namn
(Jais-stad). Denne mogulvasall och krigarfurste var en
indisk renänssansfigur; om än med ett starkt inslag av
Bayerns Ludwig II. Jai Singh var en ryktbar krigare,
han var (med bistånd av sina astronomer under
ledning av den lärde Vidyadhar) astronom och
författare till arbetet: ”Himlakropparnas rörelse”, han
upprättade astronomiska observatorier i Jaipur, Delhi,
Mathura Benares och Ujjain, försåg dem med
instrument av egen uppfinning och lät reformera den
indiska kalendern. Efter fyrtiofyra ärofyllda
regeringsår avled han och tre av hans hustrur och oräkneliga
konkubiner kastade sig (eller lät sig kastas) på hans
bål och steg samtliga rätt upp i himlen som helgon.
Sådan var den man som lät skapa Indiens första
planerade stad.

   Det gamla namnet på detta område var Dhundar,
Ödemark. Att Jai Sing valde denna plats hade inte
bara strategiska skäl. Där fanns visserligen vatten,
avrinningsmöjligheter, byggnadsmaterial och
kommunikationsmöjligheter. Ävenså naturskönhet. Men för
Jai Singh var det starkaste motivet det att området
var ödemark. Där skulle han kunna bygga en egen
stad. En huvudstad uppkallad efter honom unik i
orienten. Ingen skulle kunna göra honom rangen
stridig.

   De informationer som vanligtvis lämnas om Jaipur
och dess arkitektur kan lämpligtvis illustreras med ett
citat ur P. B. Roys ”India, a handbook of travel”.
”Maharajan samlade många stadsplaner över nyare
europeiska städer och han ritade därefter upp sinegen plan. Planlagd i början av det adertonde
år-hundrandet kunde staden mycket väl ha planerats av
en progressiv arkitekt från det tjugonde århundradet.
Den är den ’Rosenkära staden’ där varje byggnad är
rosafärgad ... den färg som gör solnedgångarna så
magiska”.

  Detta är guidebokssanning eller turistsanning till
skillnad från historisk sanning. Reseböcker världen
över är oftast att hänföra till kategorin skönlitteratur.

  För att ta en turistisk huvudsak först. Jaipur kallas
den Rosa staden. Detta för att byggnaderna längs
dess huvudgator är skära. Detta har dock inget med
stadsplanen att göra. Det var den långt senare
maha-raja Ram Sing II (1835—1888) som påverkad av
bemålade hus i Europa beordrade att stadens gator
skulle ges var och en sin färg. Den ena grön, den
andra gul etc. Endast det skära lever kvar. Med detta
kan visserligen även sägas att Maharaja Ram Sing II
klivit in i stadsbyggandets historia. Han kan ses som
andlig onkel till Årst a. Men ursprungligen var staden
vit. Så planerades den och så byggdes den.

  Vad gäller stadens planerande är sant att Maharaja
Jai Sing II lät införskaffa planer på europeiska städer
och lät beordra bygget. Men det var den från
mogul-hovet utlånade chefsarkitekten Dala Ram som
planerade staden. Och det var han som tillsammans med
den likaledes från mogulhovet utlånade chefseunucken
Panah Mian fick äran att bekosta bygget.

  Dala Ram planlade staden som en rektangulär stad
med rätvinkliga gator. Staden är icke en fullständig
rektangel ty dess nordvästra hörn är avskuret av
Amberkullarna och en av stadens nio huvudblock
eller nidhis befinner sig utanför rektangeln, öster om
stadskärnan. Denna avvikelse från den europeiska
liksidigheten är inte tillfällig. Oregelbundenheten
skyddar den från den fyrkant som i Shilpa Shastra,

10 — Ett femtiotalden klassiska indiska arkitekturläran, anses ond och
olycksbådande. Staden omges av en krenelerad mur
sju alnar hög försedd med sju vackra stadsportar.

   Staden har en genomtänkt trafikplan, breda
huvudgator för trafik och förbindelser, små lokalgator utan
genomgående trafik för kvarterens behov. De breda
huvudgatorna delar in staden i åtta nidhis (+ en
nidhi utanför rektangeln). De två centrala nidhis
upptas av maharajapalats och offentliga byggnader. Av
lokalgatorna delas sedan de åt befolkningen anslagna
nidhis upp i kvarter eller mohallas. Dessa mohallas
är uppkallade efter den yrkesgrupp som tilldelats dem.
Detta i enlighet med orientalisk basartradition och
medeltida europeisk praxis. Det viktiga med denna
uppdelning är dock att man här för första gången
möter ett medvetet försök att ge det indiska
samhällets segregering och stratifikation en rätvinkling
och ”modern” ram.

   De torg som skapats där huvudgatorna korsas
skulle enligt Dala Rams intentioner ha försetts med
enhetlig arkitektonisk utsmyckning men maharaja Jai
Sing II dog i september 1734 och den stad Dala Ram
planerat och fått bekosta men hans furste gett namn
åt och lånat ära av blev aldrig fullbordad.

   Senare generationer fortsatte med ett normalt
planlöst byggande. Staden växte ut utanför stadsmurarna
mot sydost, nya palats byggdes, en klump engelsk
trädgårdsstad lades till, gatukorsningarna gjordes om
till rondeller (effektivt att hindra biltrafik men
dubbelt effektivt att hindra oxkärretrafik).

   Inom själva stadskärnan byggdes många vackra hus,
Hawa Mahal, vindarnas palats, är med rätta berömt.
Befolkningen växte. Den sprängde alla planer.
Flyktingarna kom från Pakistan. Arkaderna gömdes
bakom tältstånd och bråte. Men trots dessa två
århundraden av planlöshet och befolkningsöversvämning ärfortfarande Dala Rams plan fullt skönjbar i Jaipur.
Den sträva strängheten i hans planlösning förmådde
visserligen inte svälja befolkningsökningen (vilken
stadsplan har någonsin förmått svälja någon
befolkningsökning? Eller planerat för en befolkningsökning
av den storleksordning som regelbundet infunnit sig?)
Men de planlösa byggarna och de invällande
människomassorna förmådde inte slå sönder hans
planlösning.

Dala Ram byggde icke blott den mest fulländade
indiska feodalstaden, en jämförelse med de
engelsk-inspirerade områdena sydost om staden visar också
hur långt före sin tid han var. På gott och ont var
han den förste och störste möderne stadsplaneraren i
Indien. Att Jaipur bär en maharajas namn kan aldrig
ta bort den verkliga äran från Dala Ram.

                              (Byggforum nr 3 1959)

2. IMPERIALISMENS HUVUDSTAD — SIR EDWARD

LUTYENS NEW DELHI

Så allena är ingen som du, John Bull

omkring dig det mumlar av hat,

och omkring dig ramla riken itu, John Bull,

men ditt eget blott växer, krabat:

om av fiender tu det blir fiender sju,

står du bondlugnt och väntar på fler, John Bull,

för vart slag som du ger, en titan störtar ner,

och mer stark och allena blir du.

Stå frodig och bredbent och trygg, John Bull,
vid din smedjas glimmande härd,
lyft lätt som en lek på din rygg, John Bull,
den atlantiska bördan, en värld.

-----------                         K, G. OssiannilssonJest roll to your rifle and blow out your brains
An’ go to your Gawd like a soldier
Go,              go,  go like  a  soldier,

           Go,   go,  go like  a   soldier

           Go,   go,  go like  a   soldier

                Soldier  of thé     Queen!

                                           Rudyard Kipling

   För ett halvt sekel sedan var England fortfarande
en stormakt. Icke blott en stormakt — utan
stormakten. I likhet med det spanska väldet några sekler
tidigare upplevde heller icke det brittiska imperiet
någon solnedgång. Blott tanken på att imperiet skulle
drabbas av skymning vore hädisk. Imperiet var riket,
makten och härligheten. Till pundets, parlamentets
och civilisationens allt högre ära.

   Indien var imperiets dyrbaraste ägodel. När dess
vävare gjordes arbetslösa blommade textilindustrin
upp i Manchester.

   I Indien — och icke i Mecklenburgs potatisåkrar

—    skred småborgerlighetens nietzscheanska
övermänniskor fram genom horder ”av de lägre stammar
vilka icke äga lagen”. Där gavs åt härskarrasen makt
och lyx som aldrig förr och aldrig efter. Det
brittiska imperiet var mäktigt och dess makt brutal. Så
mäktigt och så brutalt att hemlandet kunde kostas på
lyxen av parlamentarism, liberalism och rättssäkerhet.
Något som Hitler av brist på mäktighet — om än
icke på brutalitet — inte hade råd att ge berlinarna.

   Makten syntes säker. Upproret hade kuvats två
generationer tidigare och den indiska kejsarkronan
hade skänkts till drottning Victoria redan för en
generation sedan. Ättlingarna av de småtyska kurfurstarna
av Hannover (som då ännu inte av patriotiska skäl
antagit släktnamnet Windsor) hade placerats på mo-gulernas tron. Missnöjet i landet ansågs kanaliserat i
säkra (eller åtminstone pålitligt kontrollerbara) fåror
med småreformer och brittisk undervisning.

   År 1911 flyttas Vicekonungens residens och det
Indiska Kejsardömets huvudstad från Calcutta till
Delhi. Det var symboliskt. Man flyttade från den
stora handelsstaden vid Bengaliska Viken till
mogu-lernas gamla huvudstad. Indiens historiska centrum.
Imperiet hade kommit för att stanna.

   I sin kröningsdurbar i Delhi yttrar då Hans
Majestät, Konungen av de Förenade Konungarikena och
Irland samt Besittningarna bortom haven, Kejsaren av
Indien, Trons Försvarare, Georg V: ”Det är vår
önskan att planerandet och utformandet av de offentliga
byggnader som här skall uppföras må genomföras
med den yttersta omsorg och noggrannhet så att
denna nya skapelse i allt må bli värdig denna gamla
och sköna stad.”

   Men New Delhi avsett att bli den brittiska
imperialismens stoltaste stadsplanemonument blev färdigt
till invigning först den 15 februari år 1931. Då hade
imperiet redan nåtts av skymningen.

   Ett världskrig hade genomkämpats och vunnits
för att säkra demokratin mot preusseriet. Eller rättare
för att säkra pundet mot marken, de egna
besittningarna mot de andras krav på rovdelning. Men
segern för pundet hade kostat pundet dess plats.
Pundet var på reträtt. City lyfte inte längre lätt som
en lek på sin rygg den atlantiska bördan, en värld.
City skakades av den stora krisen och i september
samma år skulle pundet förlora skenet av sin
alls-mäktighet. Storbritannien tvingas överge
guldmyntfoten. Ett krig och en generation därefter och det
brittiska imperiet fanns ej mer. Storbritannien själv
hade sjunkit till en tredjerangsnation, börjat dela öde
med det spanska väldet och uppleva maktens solned-gång. New Delhi blir då huvudstad för den Indiska
Republiken.

  Delhi är en förvrängning av Dilli. Så uttalas namnet
och så borde det skrivas då staden är uppkallad
efter konung Dilu av Kanauj som härskade på
sjuhundratalet. Här ligger ruiner av huvudstäder och
handelsstäder ända sedan mahabharatatiden. Ty Delhi
är Indiens lås. Den som behärskar den staden
behärskar det mäktiga Nordindiska slätdandet,
behärskar vägarna mot Centralindien, här möter
Punjab-slätten Gangesslätten och hit har erövrare årtusende
på årtusende kommit för att upprätta sina välden.

  Delhi ligger på Jamunaflodens västra strand. Eller
riktigare, den ligger väster om floden. Delhi är ingen
enhetlig stad. Den består av flera enheter av vilka
åtminstone två, Delhi och New Delhi även
administrativt är separerade (Indiska Republikens
huvudstad heter New Delhi, icke Delhi). Delhi, eller Gamla
Delhi, som man vanligtvis säger, är en typiskt indisk
stad. Befolkningstätheten är oerhörd. Gatan är ett
gaturum. Det är en levande och fascinerande
stadsbild — men med en aktiv tuberkulosfrekvens av
mellan 2 och 6 % allt efter kvarterens relativa
trångboddhet och allmänna standard. Gamla Delhi, med
sina minnesmärken, med sina basarer, med sina
väldiga flyktinganhopningar och sitt planlösa gatunät är
dock en levande stad. En organiskt framvuxen stad
som visserligen saknar de mest elementära
allmänhygieniska anordningar men dock ger en möjlighet för
indier att leva ett indiskt liv. Skulle staden saneras
och ombyggas utan att dess grunddrag förändrades
skulle den bli en av de verkligt charmiga och
behagliga städerna. Det är tuberkulosen,
trångboddheten, fattigdomen och icke gatumyllret som är av
ondo. Annat resonemang blir människofientligt
este-tiserande. En indisk stad för indiska människor i in-diskt klimat och indisk kultur kommer alltid att förbli
indisk. Annars blir den ingen stad utan blott
husanhopning. Om än aldrig så vackert pappersplanerad.

   Norr om Gamla Delhi ligger ”thé Civil Lines”. Där
ligger också universitetet, det gamla sekreteriatet och
de finare äldre hotellen. Det är en helt annorlunda
stadsbild. Det är ingen indisk stad om den än är
byggd av indiska arbetare med indiskt material. Det
är engelsmännens gamla cantonament i Delhi. Där de
bodde och varifrån de härskade innan New Delhi
byggts ut.

   ”The Civil Lines” tillhör en stadstyp som man
möter överallt i Indien där engelsmän varit bosatta.
Vi mötte den redan i Peshawar så fort vi passerat
Khyber. Det är den brittiska trädgårdsstaden i indiskt
klimat. Häckar, slingrande vägar omöjliga att hitta
fram genom, hus undangömda i trädgårdar,
planteringar, tomma gator, isolerat överklassboende. Men
dessa städer är icke blott en brittisk trädgårdsstad i
indiskt klimat och med härskarrasens lyxmöjligheter,
de har också själva påverkat de brittiska
trädgårdsstäderna. Man kan vända på 'satsen och säga att
Hampstead Garden Suburb är en förkrympt och
stäckt version av ”The Civil Lines”. Hemlandet var
fattigare och gav färre möjligheter. Förhållandet mellan
cantonamenten i Indien och trädgårdsstäderna i
England är inte enkelt, det är en ömsesidig påverkan.
England utanför England, men även
härskarbungalowen hopklämd i sotig och småborgerligt fattig
förort. Därmed träder också Äppelviken, Djursholm och
Lidingö in i invecklade släktskapsförhållanden med
”thé Civil Lines” norr om Gamla Delhis gytter. ”The
Civil Lines” utrymdes av engelsmännen när New
Delhi var färdigställt. Nu är staden den inhemska
indiska halvöverklassens hemvist.

   New Delhi ligger söder om Gamla Delhi. Stadenplanerades av Sir Edwin Lutyens och Sir Herbert
Baker. Den är imperiemonumentalismens stad. Dess
arkitektur har mussolinska drag. Ja själva placeringen
av regeringsbyggnaderna uppe på Raisina Hill med
den oändligt långa pampgatan Kingsway (numera
omdöpt till Rajpat) framför sig i vars andra ände den
stora kungastatyn tittar fram ur den anglo-indiska
triumfbågen påminner om Mussolinis arbetsrum. Det
långa tomma rummet med härskaren i fonden. Kyligt.
Pampigt. New Delhi sägs vara sorgfälligt planerat.
Det talas om stadens axel (öst-väst). Det görs
metafysik om gamla fort. Egentligen består den av ett
antal paradgator, breda, människotomma,
trädom-givna. En oändlighet rondeller i gatukorsningarna och
lyxiga bungalows undangömda i trädgårdsskugga.
Dess avstånd är stora, den är hart när omöjlig att
hitta i (rätvinkliga kvarter är en gåendes eller bilandes
önskedröm) men den är pampig, monumental och —
liksom Paris boulevarder — lättförsvarad mot packet.

   Det innebär icke att staden icke vore funktionell.
Varje stadsplan är funktionell. Yttrandet är
meningslöst om man icke bestämmer funktionen. I detta
fall härskarrasens härskarfunktion.

   Att säga att New Delhi är lättförsvarat mot packet
är inget skämt. Staden är uppenbart militärt planerad.
Mellan New Delhis härskarkvarter och Gamla Delhis
indiska människomyller låg ett outnyttjat tomrum.
Förbindelserna mellan städerna inskränktes till tre
le-ler. De mäktiga gatuperspektiven som trollar bort
individen ger heller icke massan något skydd. Ett par
k-pistar och imperiet skulle vara residensstaden. Men
stadsplaneraren spår och historien rår; när den dagen
kom skulle inte ens en miljon k-pistar ha räddat
imperiet. Imperiebyggarna fick hellre fly än illa fäkta.
Paris kunde vara värt en mässa och investeringarna i
Indien var värda en reträtt.  Bland allt det de lämnade efter sig var också
Indiens huvudstad. Där hade engelsmännen fortsatt
linjen från Jaipur. De segregerade storstadsområdena.
Statstjänstemännens kategoriområden. Man byter
miljö med lönegrad. Lika barn leka bäst och en
löne-gradsskillnad och skillnad i bostadsområde, skola,
kvadratmeter.

  Men — som en affärsman uttryckte det: ”Det är
så skönt att bo i New Delhi, man slipper se några
fattiga.”

                                 (Byggforum nr 5 1959)

3. DEN STORA FÖRSÄMRINGEN

  Ordet slum har sekelskiftesklang. Det väcker få
associationer till vår svenska dagsverklighet. I pressen
säger man att nödbostäderna från första världskriget
vid Skånegatan i Stockholm är slum. Att de är
skandalösa är alla överens om, men att de vore slum är
mer tveksamt. Slum, det väcker minnet av Jack
Londons ”Avgrundens folk” eller Engels ”Den arbetande
klassens läge i England”. Slum är förra århundradet.
I valtider är slum liktydigt med tiden före det
demokratiska genombrottet.

  Allt detta må nu vara gott och väl, kvar står dock
faktum att den genomsnittlige tätortsinnevånaren i
dag har större chanser att leva i slum än hans farfar
för femtio år sedan eller hans farfarsfarfar för hundra
år sedan. Slummen växer år från år. Vackra städer
fräts upp som av cancer och redan på två mils håll
känns deras sura kloaklukt över slätten. Slummen
erövrar.

  Vi har inte rensat upp vår slum i folkhemmet. Vi
har dock blivit av med den då vi exporterat den.
Slummen är inte i första hand ett stadsbyggnads-problem. (Vilket stadsbyggnadsproblem är för övrigt i
första hand ett stadsbyggnadsproblem?) Slummen är
utarmningen bakom världsrikedomens fasader, nöden
i överflödets värld. Ett uttryck för den hos oss
undanskjutna men i världsformat alltmer accentuerade
sociala konflikten mellan det besuttna fåtalet och det
utsugna och förtrampade flertalet. Strindbergs ÖK
och UK. Den konflikten löses inte genom slumsystrar
och insamlingar. Och Asien har ingenstans att
exportera sin slum.

   Detta är grunden. Utan den blir allt tal om asiatiska
städer, asiatisk stadssanering och asiatisk slum blott
prat. Eller i verkligheten — lika brottsligt om av
okunnighet eller illvilja — en plaidoyer för
förslum-ningen.

   Turisten har ofta ett begränsat erfarenhetsmaterial.
Han upplever slummen som något främmande. Något
”asiatiskt”. Det finns för honom ingen direkt bro
mellan denna ”asiatiska” ruttnande
människoanhopning och hans egen ”europaamerikanska” välordnade
värld. Hans enda bestående minne av slummen blir
stanken och tiggeriet. Därefter talar han om själ och
oföränderligt Asien. Men stanken är inget uttryck för
den asiatiska själen. Stanken är en regelbunden
biprodukt av det skeende som höjt markpriser, pressat löner,
kluvit lägenheter och låtit hyresinkomsten stiga. I
Asien som i Europa. Profitsystemet har icke blott en
symbolisk utan även en reell stank. Har man
dessutom, som i Asien, grundligt skövlat skogarna,
vanvårdat bevattningskanaler och vattentillförsel och
gjort det gamla kloaksystemet oanvändbart når man
på kortaste tid det resultatet att man kan känna de
mötandes socialgrupp på lukten.

   Och tiggeriet — det är ingen fattigdom. Tiggeriet
är industri. Visserligen ännu blott på
manufakturstadiet och inte som hos oss på insamlingsstadiet.(En av de åtta största industrigrenarna i USA). I
Delhi t. ex. är tiggarnas genomsnittliga
månadsinkomst 200 rupier. Yrkesarbetarnas ungefär hälften.
De föräldrar som kan få sitt barn placerat som
tiggare kan se fram mot en tryggad framtid och har
all anledning att tacka gudarna (och myndigheterna
och Mr. Peachum) för visad välvilja. Den asiatiska
slummen utgör ingen egen typ. Om den skiljer sig
från den europeiska och amerikanska gör den det
blott i rum samt i viss mån även i tid. (Slummens
dekorativa utsmyckning växlar från land till land,
från kultur till kultur — har dock aldrig, trots
rese-berättare, varit väsentlig).

  En amerikansk Hooverville från trettiotalet eller ett
franskt Bidonville från fyrtiotalet eller en indisk Basti
från femtiotalet ger samma helhetsintryck. Den
sjaskiga misären, de fåfänga försöken att göra miljön
mänsklig, orenligheten, stanken som står som en mur
invid området, människornas trötta och sjukt
för-slöade ansikten, detta blir inte olika därför att man
på ett ställe byggt med trälådor och korrugerad plåt,
på ett annat byggt med tomfat och träbitar och på
ett tredje med lera och käppar. Också detta är viktigt.
Det finns ingen misär som är asiatisk. Det finns blott
en misär i Asien.

  Men slummen växer. Att gå genom de asiatiska
städerna blir att gå genom vackra gator med
tjusande hus som frätts upp av förslumningen.
Slummen består icke blott av kåkstäderna runt
stadskärnan. Slummen har angripit själva staden. Endast
överklassens och utlänningarnas trädgårdsomgärdade
bungalows är fredade. Dock även det endast skenbart ty
varje fredad bungalow odlar sin egen slum på
bak-gården-tjänarkvarteren. ÖK odlar slum i sina
trädgårdar.

  Till och med de små byarna fräts sönder av förslum-ningen. De strikta byplanerna upplöses — i dess ställe
träder den kaotiskt förvirrade förslumningens
planlöshet. När man får tusen kalorier för lite om dagen
finns ingen energi kvar till att dekorera sina hus.
De klassiska dekorationerna krymper till
rudimentära väggmålningar. Kochihusens — lerhusens
väggreliefer som fordrar underhåll efter varje monsun
försvinner och endast på gödselstackarna —
bränslestackarna — lever den gamla dekoren vidare. Och
det blott i vissa byar. Den operativa frasen: tusen
kalorier för lite. Det är utsugningen och dess Rolls
Royce-blänkande framsida profiten som är slummens
upphov. Därför är slummen heller inget
stadsplane-problem. Vilken människa som helst av dem med god
vilja kunde lösa slummens stadsplaneproblem, minska
befolkningstätheten i de gamla stadsdelarna och
återföra dem till sin funktionellt människovänliga
bestämmelse. — Bygg nytt. Ge livsrum och livsmöjligheter.
Det vore så enkelt att lösa de tekniska problemen,
avloppsproblemen, vattentillförseln,
kommunikationerna att inte ens de lärdaste apologeter förmått
komma med andra argument för slummens fortbestånd
än den asiatiska folksjälen (i nyare terminologi — den
asiatiska människans kulturbetingat dåliga
bostads-vanor).

   Problemet står inte: Vad göra?; utan: Hur få makt
att göra? Och för oss står det inte: Hur hjälpa?; utan:
När sluta stjälpa?

   I fattigdom och okunnighet frodas snusk, både
fysiskt och psykiskt. Det psykiska snusket vare sig det
tar sig uttryck i förmågan att dricka mjölk med
ändtarmen eller beredvilligheten slå ihjäl folk som äter
kokött eller svinkött eller överhuvudtaget kött är
varken speciellt asiatiskt eller speciellt särkulturellt. Blott
en svältande kulturs hungerhallucinationer.

   Slum är att födas sjuk, leva sjuk och hungrig, döung. Arbeta för lön under existensminimum. Dresseras
till att säga Herre eller Sahib eller Sir till varje välklädd
och välfödd. Men slut är också ÖK:s förnäma
bungalows. De passar som hand och handske. Först när den
elimineras kan man ställa frågan om slummens
eliminerande. Då blir den också en enkel stadsplaneteknisk
fråga.

<img>
<i>Slummen fräter upp stadsbilden. Den öppna platsen
kring Jama Masjid i Delhi fylls av ruckel och hyddor.
Inte bara på grund av flyktingtillströmningen efter
landets delning 1947 — också som ett led i stadens
sakta förfall. Den vackra stadsbilden i Shah Jahans
muromgärdade stad kvävs under orenligheten och
stanken står som synligt dit i gatumynningarna. Ty
de kvarter som hyste 60.000 innevånare 1857 hyser
360.000 nu.</i>
</img>
<img>
<i>I Delhis bastiområden går det i genomsnitt 125
familjer (ungefär 500 personer) pä varje vattenkran. Det
täcker inte ens dricksvattenbehovet. Även om man
inräknar brunnar och handpumpar (mitt i staden n. b.)
går det 110 malijer på varje vattenmöjlighet.
Latrinsituationen är än värre, för närmare en tredjedel av
Delhis sluminvånare finns inte ens tillgång till
torrlatrin eller urinoar av primitivaste slag. De tvingas
hålla sig till kvällsmörkret och då gå ut på gatan. Av
Delhis bastiinnevånare har inte ens en tiondel av
familjerna tillgång till någon form av latrin. Och djur. Djur
överallt. Sinande kor, döende kor. 7.000 privatägda
kor och oräkneliga strövande kor mitt inne i
gränderna. Men familjen med ko har ett bättre läge än
familjen utan ko.</i>
</img>
</chapter>
<chapter name="Den halshuggna kulturen">
<h3><big>Den halshuggna kulturen</big></h3>

Templet i Borobudur, rest över Buddhas aska, är
Javsa och Indonesiens stolthet. Det utgör ett av den
buddhistiska konstens storverk. Ett världskulturens
landmärke. Men många av dess skönaste
buddha-gestalter är halshuggna. Metodiskt har huvudena
sågats bort från skulpturerna. Detta har dock ej skett
av religiös fanatism eller kulturlöst vanvett. Långt
därrifrån. Detta har skett därför att Borobudur är
ett världsberömt konstverk.

   Borobudurs buddhahuvuden har slitits loss ur sin
arkitektoniska ram, har kapats från sina kroppar
och förts bort över haven. Figurerna har halshuggits
därför att ett huvud är mer lättransporterat än en
hel staty. De har hamnat på fina och kända museer i
Amsterdam, Paris, London, Boston. Finns hos
privatsamlare och i högklassiga antikvitetsaffärers lager.

   Men Borobudur är ju inte ensam om att ha blivit
skövlad. Hela den gamla civiliserade världens
kulturer har utsatts för vår yngre och mer ociviliserade
samlariver. Ty makt var rätt. Icke blott till
marknader och råvaror utan även till den tjänande
broderns kultur och civilisation.

   Att resa mot Sydost blir att resa genom härtagna
länder vilkas skatter förts till säkerhet i erövrarens
hemland. Men även i de områden som aldrig varit
kolonier, i Europa, har de svagare länderna fått ge
sin tribut åt de starkare. Partenons friser får sökas i
London (vi svenskar kan för övrigt ta åt oss den
mindre smickrande äran att ha sprängt Partenon i
luften. Den svenske kondottiären Otto Vilhelm
Kö-nigsmark anförde den venetianska här som belägrade
Aten).

   Handeln följde fanorna. Men även museimännen
följde fanorna. Med rätta kunde de gamla folken ha
sagt: För kulturälskarnas barbari bevare oss milda
gudar.

   Nu sägs det ofta att denna skövling skett i
kulturens (högre) intresse. De erövrade folken hade (om
inte annat så genom det faktum att de lät sig erövras)
visat att de inte förmådde vårda sin del av
världskulturen. Att samla Buddhahuvuden var därför en
kulturfrämjande uppgift. Den historia som skrevs om
de erövrade folken skrevs av erövraren. Och hur
objektiv han än såg sig utmynnade hans arbete dock
slutligen i en apologi för erövraren. De stora engelska
historiker som skrivit om Sydostasien är — med all
respekt för deras lärdom — ungefär lika
vetenskapligt objektiva som en vatikanhistoriker när han
redogör för albigenserna. Även de allvarliga brittiska
historiker som skrivit The Cambridge History of India i
många volymer laborerar med tanken att den indiska
subkontinentens klimat och natur förutbestämmer den
att behärskas av främmande erövrare. Ju mer
er-övrarna får dra sig tillbaka, ju mer förandligas deras
historiesyn; med Toynbee och hans lärjungar,
Fraser-Tytler och andra, lyfter vi oss helt upp i de höga
anderymder där man inte behöver bekymra sig om
mer vulgära och materiella fakta. Stilen och tanken
kan gott kosta på sig att vara andlig då dess resultat
genom sin vulgäritet återställer jämvikten.

   Men dessa folk som nu befriat sig, de skapar också
sin egen historia. De har redan lämnac den
romantiska nationalistiska historieskrivningen bakom sig.
Tilak och hans ”Artic home in thé Vedas” är inte
längre representativa för den moderna indiska
historiesynen. Men när dessa länder nu utarbetar sin
historia, strävar efter en vetenskapligt hållbar helhets-bild, då kan de inte längre tolerera att deras
kulturminnen ska behandlas som suvenirer och att de
avpolletterade erövrarnas museer ska ha företrädesrätt
till landets kulturminnen.

   Indonesien har redan rätt tydligt tillkännagivit att
det anser Borobudurs buddhahuvuden som sin
rättmätiga egendom, och det kommer att försöka
återställa Borobudur i sitt ursprungliga skick även om
detta innebär förlust för västerländska samlare,
an-tikvitetshandlare och museer.

   Denna utveckling påbörjades redan under
ockupationens slutfas. Det är inte längre möjligt att på
söndagarna bila ut med hacka, spett och spade för att
skörda tempelskulpturer. Kulturen är nationens arv
och egendom. Visserligen kommer det ännu att dröja
innan ett Sydostasiatiskt tempel blir lika fredat som
en svensk runsten, men det kommer inte att dröja
länge.

   Men att skydda de kulturföremål som befinner sig i
landet är en relativt enkel fråga. Också därför att det
ju inte gäller annat än de kulturella centralföremålen,
nödvändiga för landets kulturella sammanhang. Av
konst och konsthantverk i högre suvenirklass (med
konstnärligt värde) både från äldre och nyare tid har
dessa länder tillräckligt för att berika världen under
överskådlig tid framåt. Det stora problemet är de
viktiga kulturföremål som redan lämnat landet, som
ryckts loss ur sitt organiska sammanhang och som
nu befinner sig i främmande samlares och museers
händer. Även här gäller samma förhållande, av
mumier har Egypten tillräckligt för att förse all världens
museer, av Nefertitehuvuden blott ett.

   Både ur vetenskaplig och moralisk synvinkel är
det självklart att Nefertite bör återgå till Egypten, att
Borobudurs buddhahuvuden bör återgå till Indonesien,
att partenonfrisen bör återgå till Grekland. Att som

11 — Ett femtiotalnu sker ersätta de tagna föremålen med kopior är
både en moralisk skändighet och en vetenskaplig
meningslöshet. Ty den som forskar måste ha
originalen tillgängliga. Men han måste också ha
originalens kulturmiljö tillgänglig. Att vetenskapligt
studera partenonfrisen utan att besöka Grekland är en
omöjlighet. För det allmänna kulturintresset, för
skol-ungdomsstudier, räcker däremot kopian gott. Särskilt
med vår nuvarande höga kopieteknik. Motiven för
behållandet av de främmande centrala
kulturföremålen visar sig vid närmare syn vara prestigeskäl och
penningskäl.

   Vi är ett litet och relativt oskyldigt folk (om
tjeckerna insisterade på att återfå silverbibeln skulle vi
säkert ge med oss), vi skulle därför också kunna göra
en stor insats för internationell kulturell avspänning.
Asiens och Afrikas folk kommer förr eller senare att
återta sina rövade kulturminnen. Om inte under de
närmaste tjugofem åren, så dock inom de närmaste
femtio. Bättre för oss alla om detta sker med goda
ord och i samförstånd än om det sker med maktmedel
och under tvång. Sverige skulle kunna göra sitt till
för att mildra denna övergång. Vi skulle i FN eller
UNESCO kunna föreslå att alla sådana föremål
principiellt ansågs tillhöra ursprungslandet. De föremål
som befann sig i våra museer skulle anses utlånade.
Frågan om återställande skulle avgöras från fall till fall
av hemlandets riksantikvarie. Gärna med skyldighet
att till museet samtidigt överlämna kopia.

   Inte för att detta förslag skulle gå igenom första
gången. Men det skulle dock kunna utgöra grund
för den kompromiss som förr eller senare blir
nödvändig.

                                 (Byggforum nr 8 1959)
</chapter>
<chapter name="Den kallkrigade generationen">
<h3><big>Den kallkrigade generationen</big></h3>

Om generationer görs slagord och myter. Men
slagordet rymmer alltid en verklighetsanknytning och
myten är aldrig mer myt än den återspeglar (om än
förvrängt) en verklighet. Det första världskriget hade
sin ”förlorade generation”. Och förlorad var den om
den hoppats återfinna den (relativa) stabilitet som
präglat den gyllene tiden. Den då borgerligheten
ännu kunde bära upp illusionen om sin stabilitet och
sitt förnuft. Den förlorade generationen var förlorad
därför att den utgjorde de unga inom en klass som
då ännu kunde minnas sin storhet.

   Vårt andra världskrig efterlämnade ingen förlorad
generation, det fanns inget stort förflutet att förlora.
Vad nu, fjorton år efter stilleståndet finns därav är
blott en beat generation av arga unga män. Som inte
har stort mer att vara arga över än att de inte haft
något att bli förlorade för.

   Generationsmyten är en klassmyt. Efter
stormaktskrigen var det inte bönderna (som utpressats,
nedsla-gits, offrats under äventyrspolitiken) som höll sig med
själ och politiska baksmällehallucinationer. Det var
sprättarna. Ättlingarna av föregående generationer av
tyska legoknektsofficerare och svenskfödda
tysklands-förhärjare. Så ock efter första världskriget.
Arbetar-ungdomen blev aldrig ”förlorad”, blott dess
småborgerliga utkanter — som förlorade sig i fascismen. Men
den förlorade generationen utgjordes av dem vilka sett
sina fäders säkra position rubbas. Vår ungdoms krig
hade inte den efterverkningen. Den förlorade
generationen var en tendentiös myt, liksom de arga unga
männen och thé beat generation är en tendentiös
efterklang; världen skall inte ha stort förändrats —
vart krig får sin generation.

   Men om detta generationsprat är illusion, är lögn
och förbannad dikt (mest dikt) finns dock ett
gene-rationsresonemang som är viktigt — väsentligt — och
rätt så ohyggligt.

   Det är en skillnad mellan den generation i
Västereuropa som växte till medvetande strax före och
under det första världskriget och den generation som
tvangs uppleva det andra världskriget och tiden
därefter.

   Mekaniskt kan händelser och tankar likställas. Jag
antar att min far på sin tid trodde lika mycket på
Wilsons fjorton punkter som jag en gång trodde på
atlantmötet. Den amerikanska armébroschyr jag
nästan religiöst anammade år 1943: ”How new — will
thé better world be?” hade säkert sin motsvarighet
år 1917. Krigens rättfärdigande har alltid skett med
de vackraste av ord och tankar. Synd bara om dem
som trott därpå.

   Även efterkrigets omvälvningar kan sidoställas.
Den ryska revolutionen var för den generationen
samma väldiga händelse som dess fortsättning i den
kinesiska revolutionen och de koloniala ländernas
befrielsekamp blev för oss.

   Vägen till medvetande och förståelse av
verkligheten går över bevikelser och en till den bittra
sanningen ledande ärlighet. För att bli realietstrogen var
det lika nödvändigt för den generationen att lära
sig se de fjorton punkternas cyniska förvrakligande
och Nationernas Förbunds chauvinistiska
förljugenhet som det var för min generation att inse att den
”demokratiska alliansen” var ett spel om profiter och
att Förenade Nationerna var skådebröd. Att idéerna
och tankarna egentligen representerade människors
dröm och människors vilja och att kampen för frihetoch rätt var verklig var blott ytterligare ett skäl att
lära sig skilja mellan reella intressen och cynisk bluff.

   Men det som icke kan sidoställas, och det som i
vår del av världen (icke i de sig befriande koloniala
och före detta koloniala och avhängiga länderna) är
krigets efterspel, är det kalla kriget. Icke så att den
första efterkrigstiden icke hade sina anti-sovj etiska
korståg, sin cordon sanitaire, sina ”red scares”, utan
så att det är en kvalitativ skillnad mellan tjugotalets
anti-sovjetism och fyrtio-femtiotalets kalla krig. Det
gavs då ännu tillräckliga traditioner från ett säkert
borgerligt förflutet, revolutionen och hotet mot den
borgerliga existensen låg då ännu så relativt avlägset
att man hade vissa illusioner i behåll. Illusioner —
liksom religioner — har sin sociala betydelse om de
delas av ett tillräckligt antal människor.

   Det gives ögonblick då man upplever denna
skillnad. Då man upplever det grundfaktum som gör att
fascismen under den första efterkrigstiden måste
komma som ett ”radikalt” brott (den kallades t. o. m.
”högerradikalism” på den tiden) mot den borgerliga
samfundsordningen under det att den i dag i vår
värld är ett sakta översmältande från den fjärde
republiken till den femte, från Berlins fall till Bonn.

   Jag minns en UD-tjänsteman som plötsligt en dag
går fram till mig och säger:

   —     Jag glömmer dig inte. Jag har läst din dossier.
Du din djävel!

   Men det fascinerande med detta möte, det som
slog mig först långt senare var att jag blivit irriterad
på hans oförskämdhet, inte upprörd över att det
fanns en dossier. Jag har helt enkelt kommit att ta
det som självklart att polis och myndigheter har sin
dossier över vanliga medborgare. Att varje ens resa
och varje ens ord samlas och läggs på hög. Detta
hade icke varit självklart för exempelvis min farunder samma förutsättningar. Han tillhör ännu en
generation som anser det upprörande odemokratiskt
och brottsligt att myndigheter lägger upp dossierer.
Han blev medveten och ung i ett borgelig samfund
som ännu hade självtillit.

   När jag reflekterade över detta, fann jag andra
saker; jag har alltid ansett det självfallet att polisen
lyssnar på min telefon. Den har alltid gjort det. Den
gjorde så under kriget. Den gjorde så efter kriget.
Den gör så fortfarande när jag är i Sverige. Så gör
alla poliser.

   Men det har funnits generationer (som haft telefon)
som inte ansett det självklart. Som till och med talat
om brevhemligheten. Som om jag någonsin skulle
skriva något i ett brev som jag inte skulle tåla att
låta läsas av andra än mottagaren? När jag
reflekterade över allt detta märkte jag att mina — och
mina jämnårigas — reaktioner måste te sig lätt
para-noida i en äldre generations ögon. Inte därför att vi
tror oss förföljda. Få gör det. Men därför att vi
förutsätter att vem som helst kan bli förföljd för snart
sagt vad som helst och att det inte mycket är att
säga härom utan bara är en normal samhällelig
företeelse.

   Då förstod jag också varför fascismen så lätt
kunnat ta över exempelvis i Frankrike. De anständiga
kälkborgare som trots allt skulle ha reagerat mot
åsiktsspioneri och telefonavlyssning och dossierer
(innan de själva ”radikalt” bröt med allt anständigt och
blev fascister) finns helt enkelt inte längre (och de
behöver inte bryta, vare sig ”radikalt” eller annat).

   Det kalla kriget har gjort det overkliga möjligt. Vi
har alla kommit att acceptera icke blott krigshotets
vansinne utan även det som i en annan tid skulle
kallats personspionage och åsiktskontroll. Risken är
att våra länder i en ansträngd situation med minstamöjliga opposition glider in i fascism.

   Det tror jag nu inte vi behöver göra.
Samhällsutvecklingen styrs inte huvudsakligen av så subjektiva
faktorer. Men risken finns att vi inte vaknar i tid.
Att vi inte snabbt nog ser när denna redan invanda
kontroll slår över i fascisteri. Tendenser har redan
visat sig. Försvarsvännernas upprop häromsistens
som talade om den ”fasthet” med vilken fredsvänliga
strömningar måste mötas allt i enlighet med ”läget
och de svenska statsmakternas klart uttalade positiva
försvarspolitik”. Det hade blivit debatt om sådana
ord på Staaffs dagar. Nu är denna borgreliga
liberalism död, och ingen har tydligen ansett det mödan
lönt att peka på dessa ord och deras verkliga
innebörd. Det är så självklart att man tänker så — och
om så behövs handlar så.

   Detta är den kallkrigande generationen. Den som
redan innan slaget gett upp de största
landvinningarna av den borgerliga revolutionen. Och det är med
en viss avund man tänker på den äldre generation
som i alla fall (och trots den tidens djävlighet)
upplevt en epok då det inte var självklart med dossierer,
åsiktsgranskning, personkontroll, telefonavlyssning.
Och man undrar: Om detta kalla kriget pågår ännu
en generation hur kommer då min son att se på de
borgerliga fri- och rättigheterna. Kommer han ens att
förstå vad man talar om?

   Delhi 20/2 1959

                                        (Clarté nr 2 1959)
</chapter>
<chapter name="U-länder och U-människor">

Det nya decenniet var det förra likt. Strax före jultid
år 1960 hade Gun och jag kommit till Sverige. Vi
förberedde en resa till Kina. En av de första dagarna i
januari år 1961 kunde man läsa denna gängse
an-givarartikeln i Dagens Nyheter:

   "Tidsspegeln förvaltades av Erik Goland, något
   som ofta är liktydigt med att man får höra
åtminstone ett obalanserat inlägg som förefaller att
   höra hemma någonstans till vänster om 9tredje
   ståndpunkten. För måndagens utläggningar
svarade Jan Myrdal, som med skärpa klagade på
   svenska politiker, därför att de hjälper de fattiga
   länderna bara med tanke på profit och
lönsamhet. Den svenska hjälpen kallades föraktfullt för
   soppköksverksamhet och hr Myrdal antydde att
   vi lämpligen kunde slopa vårt eget försvar.
Däremot ansåg han det tydligen likgiltigt om de nya
   staterna vinns för västerländsk livsyn eller ej.

      Redaktör Golands val av bidrag till Tidsspegeln
   är märkligt. Anser radioledningen verkligen att han
   är omistlig ” (DN 3-1-1961)

Det inlägg som föranledde detta krav på att Goland
skulle avskedas följer här i utskrift. Nu elva år
senare kunde just detta inlägg nog sändas utan vidare.
Nu skulle andra inlägg föranleda krav på avsked.
Landet har inte förändrat sig. Men år 1961 var det
alltså tredje världen som tillhörde det demokratiskt
olämpliga:
<h3><big>U-länder och U-människor</big></h3>

För ett halvår sedan satt jag strax norr om ekvatorn
och talade med en vän som just kommit ner från
Sverige. Han sa:

  —     Nu har också Sverige avskaffat
underutvecklingen. Nu talas där blott om utvecklingsländer. Det
förkortas till U-länder och i dessa U-länder bor bara
U-människor.

  Jag hoppades att han drev med mig. Vi satt ju
mitt i den mest lusigt svultna och nedtrampat
utsugna nöd. Utveckling var en absolut nödvändighet
och en stor förhoppning. Alls ingen realitet dock.

  Men när jag kom hem till Sverige fann jag att han
hade rätt. Den svenska pressen har avskaffat
underutvecklingen liksom Dagens Nyheter en gång
avskaffade helvetet. Men underutvecklingen den är det
sinnevärldsliga helvetet. Där lids heller inte för egna
synder utan för andras brott och/eller dumhet. Och
lidandet är lönsamt — för de andra.

  Det är inte en strid om ord. Det är en fråga om
verklighet. Ett utvecklingsland, det är språkligt och
tankemässigt ett land vars kännetecken är att det
befinner sig i stark ekonomisk utveckling. Sådana
länder är Canada, Västtyskland, Japan å ena sidan
och Sovjet å andra. Sverige kan också räknas dit.
Men om man kallar de underutvecklade länderna
utvecklingsländer, då ljuger man. De flesta av dem
karaktäriseras av ekonomiskt stillastående, många av
dem går till och med bakåt mot ytterligare
fattigdom. Det är fortfarande länder som Sverige som
utvecklar sig på deras bekostnad. Köper billigt.
Säljer dyrt. Tar hög ränta.
   Vi är naturligtvis inte ensamma om att ha
avskaffat underutvecklingen. Utvecklingsländer, det är
rena tyskeriet. Entwicklungsländer. Och
Entwick-lundsländer är blott ett försök till översättning av
engelskans Developing countries.

   Eufemismen, skönljugeriet kan aldrig spela någon
positiv roll i samhällsutvecklingen. Sanningen gör det.
Och sanningen är att större delen av världens länder
är fattiga, dera befolkning utsugen, livslängden kort.
Under förkrigstiden omtalades de som Backward
regions, efterblivna områden. De var inte ens länder.
Denna statiska verklighet skulle kunna uttryckas med
orden Fattiga länder. Den historiska verkligheten i
dag är dock inte statisk. Folken slår sig fria, de reser
sig ur nationellt förtryck, de bildar egna stater, de
befriar sig sakta från ekonomisk utsugning. De har
blivit medvetna om hur de behandlats. Detta
medvetande är en av de starkaste krafterna i vår tid. Det
stora löftet. Underutvecklade länder är det uttryck
som skapades i dessa länder för att på en gång
beskriva verkligheten och den ur denna nöd
framtvingade ljusare framtiden.

   Skönljugarorden däremot, de söker ge illusion om
att vad som måste göras redan är gjort. De befriar
oss från medvetandet om vårt ansvar, vår skuld,
genom att ge illusion om att allt nu går i rätt riktning.
Att nu blott behövs lite skolhjälp, några läkemedel,
en handfull välbetalda experter och en hög
pappers-resolutioner.

   Men skönljugandet är icke blott eufemism. Det
är uttryck även det för en ond verklighet. Den att
länder som Sverige icke tar ställning för de
underutvecklade, för de förtrampade. Utan för de egna
intäkterna. De egna positionerna.

   Det är djupt beklämmande att komma hem till det
välmående lilla landet och se hur den fattige bruks-pojke som en gång så lidelsefullt sjöng om att det
dånade i rättens krater och att det gamla skulle
störtas i gruset: nu som man i staten: i en tid när
det verkligen dånar i rättens krater och de stora
folkmiljonerna stiger från mörkret ut i ljuset, då
agiterar för soppkök åt de välartat fattige, tekniskt
bistånd och pessarinprovning.

   Han har öron men ser inte att den världens
verklighet som i dag är blott täcks av de stora ord som
han knappast ens sjunger på årskonferenser längre.
Folkens frigörelse. Det gamla som störtas i gruset.
Det är revolutionen. Världsrevolutionens tid. Och
orden är så stora att man i små rika länder bara
flinar åt dem.

   Men det är inte de små rika länderna som
bestämmer världsutvecklingen. Och den bittra nöd, det
otroliga förtryck under vilket mänsklighetens flertal
levat pressar nu fram medvetandet om att de hållits
underutvecklade för de någras allt större
utvecklings skull. Där det stora hoppet. Nu föds en ny
värld.

   Dessa länder kommer att lösa sina problem oss
förutan. Nödvändigheten är alltings moder och just
ur nöden kommer de att pressa kapital att bygga
upp sig med. Och det som inte lämnas godvilligt
kommer de fattiga länderna att ta själva. (Även om
gamla socialister i de rika länderna skulle skria om
företagarintressenas skydd när trälarna reste sig.)

   Vi skulle dock kunna göra födandet mindre
smärtsamt. Vi skulle kunna lämna hjälp som inte blott
var soppkök eller lönsamma investeringar. Men det
skulle kosta försvarsmiljarderna. Och det tror jag
inte att våra statsmän kommer att göra.

   Jag talade i telefon med en radikal när jag kom
hem till Sverige. En av dessa andens lustigkurrar
som slår volter i spalterna till välståndets förnöjelse.Han var orolig för att folken i Afrika och Asien inte
skulle bevara vårt västerländska kulturarv.

   Men det får inte finnas några förbehåll när man
tar ställning för folkens frihet. Heller ingen feghet
för de stora och ärliga orden. Och man får inte
smussla tvetydigheter och skönljugeri kring sig. I dag
är blott den en ärlig människa som klart ställer sig
solidarisk med de underutvecklade länderna och
deras folk. Mot ekonomiska särintressen som inte ens
är våra, utan blott den egna profitens. Ta ställning
mot de intressen som falskeligen kallas västerländska.
Ty det verkliga västerländska arvet är humanismen.
Och som den uttrycktes under franska revolutionen:
Vad kännetecknar en republikan?

   Jo, det mänskliga släktets jämlikhet.

                  (Tidsspegeln> Sveriges Radio 2-1-1961)
</chapter>
<h3>Innehåll</h3>

<poem>Tjugo år efteråt <i>5</i>
En liten historia <i>21</i>
Amerikaniseringen <i>25</i>
Förfallets romantik och skapelsens realism <i>27</i>
Vi är inte ensamma <i>31</i>
Mannen bakom breven <i>32</i>
Brännare Axelsson <i>35</i>
Återbördad till fosterjorden <i>37</i>
Om att läsa fri, frisk och frisinnad press      <i>43</i>
Det radikala och det mänskliga <i>45</i>
Esteticismens barbari och skrivarens roll       <i>51</i>
Dagsmarscherna <i>56</i>
Den heliga enfalden <i>57</i>
Klartext, mörkt tal och kulturellt fikonspråk <i>63</i>
En berättelse om Heinz som sköts i fälttågets andra år <i>69</i>
Förbjudna böcker? <i>71</i>
Radikalt och radikalism <i>75</i>
Försvar för en generation <i>80</i>
Aftonbladet ljuger i abortfrågan <i>84</i>
Funktionalismen kompromissade ihjäl sig         <i>87</i>
Den demokratiska kontrollen <i>91</i>
Afrikanskt <i>94</i>
Stormaktsfrossan <i>96</i>
Wright flyr från den spanska verkligheten <i>99</i>
Släpp fångarna loss <i>102</i>
Eulenspiegel, en gycklare <i>106</i>
Räcker 30-talets analyser? <i>109</i>
Varför sveks ungdomen? <i>113</i>
Makteliten <i>116</i>
Akademism och lönsamhetskultur <i>119</i>
Den svenska misären och dess akademi <i>122</i>
Det funktionella avträdet <i>127</i>
En konstruktiv kulturpolitik <i>133</i>
Världen är så stor så stor... <i>137</i>
Den perversa djurvänligheten <i>141</i>
Fyra försök i Indisk stadsplanering       <i>143</i>
Den halshuggna kulturen <i>159</i>
Den kallkrigade generationen <i>163</i>
U-länder och U-människor <i>169</i></poem>



