<chapter>
Kinesisk by 20 år senare
Rapport med frågeteckenKinesisk by

20 ÅR SENARE

RAPPORT

MED FRÅGETECKEN

Jan Myrdal

Gun Kessle (foto)

P. A. Norstedt & Söners Förlag
StockholmTidigare rapporter från Liu Lin:

Rapport från kinesisk by, Stockholm 1963, komplett upplaga Stockholm 1967
”Omskapandet av det kinesiska samhället”
i Det nya Kina (red Ruth Adams), Stockholm 1967

Kina: Revolutionen går vidare, Stockholm 1970
Kinesiska frågor från Liu Ling, Stockholm 1975
övriga skrifter om Kina:

Kinesisk resa - med Gun Kessle, Stockholm 1966
Kina efter Mao, Stockholm 1977, utökad upplaga China notebook, Chicago 1979
Sidenvägen, Stockholm 1977

Vid transkriberingen av personnamn och kinesiska namn i denna bok
tillämpas det nya stavningssystemet pin-yin, vedertaget såväl i Sverige som
internationellt. Sålunda skrivs till exempel det tidigare Liu Ling numera
Liu Lin, Peking skrivs Beijing och kuomintang guomindang.

ISBN 91-1-823451-8
® Jan Myrdal, text 1983
® Gun Kessle, bilder 1983
Omslag och typografi:

Leif Zetterling Produktion
Beyronds AB, Malmö 1983Innehåll

Företal 9
Förutsättningar 11
1978: De gamla hundra namnen 20
Liu Lin brigad

Frågeställning 30
Beriken Eder! 35

Till den nya jordbrukspolitikens historia 41
Ett föredömligt härad 42
Där en dynasti grundades 49
Tendenser 54

Familjeplaneringsaltemativ 61
Den bittre 63
Ett tredje Kina 68
Utsikt över Liu Lin 80
Partisekreterare Li Qisheng diskuterar
produktionsresultat 1982 82
Cao Zhengui ser tillbaka 85

Li Qisheng om den politiska utvecklingen 1975 och 1978 90
Den stora planen av år 1975 94
Den nya situationen 98
Brigadens bokhållare 103
Femte arbetslaget 110
Särskillnader 119
Det skall vara riktiga hjältar 123
Skolan 126

Landsbygdsläkare Wang Youneng 128
Med elva grottor har familjen det bättre 131
Personer och skeenden 133
Samtal i huvudstad 136
Ordförklaringar 143





”Sedan många år har bönderna icke varit
så lyckliga som de är i dag. ”

Hu Yaobang 1 september 1982
i Kinas kommunistiska partis elfte centralkommittés
rapport till den tolfte partikongressen.Företal

1982 reste jag i Kina för sjätte gången. 1962 kom jag till Kina från
bondenödens Indien. Under dessa tjugo år har jag tillbringat 23
månader i Kina - på resor eller med skrivande. När jag skrivit har
jag varit bosatt i Beijing eller Qingdao. Bosatt är nog för övrigt fel
ord. Jag har befunnit mig i Beijing och befunnit mig i Qingdao.

Sedan krigsåren när jag första gången läste Edgar Snows Red star
over China har jag sökt förstå det kinesiska skeendet. För mig
liksom för många andra var Mao Zedong och Yanan inspiration och
förhoppning och övertygelse om kommunismens möjlighet redan
långt före befrielsen 1949. Yanan hade större symbolvärde för mig
än Stalingrad under andra världskrigets slutskede. Böcker som
Hogg, I see a new China påverkade mig mycket. Senare - under
kriget mot KMT (guomindang) - satt jag i Stockholm och översatte
till svenska för Ny Dag de rapporter som kom från Xinhua via Jack
Chen (tror jag) i London.

I det internationella ungdomsarbetet efter kriget (den
anti-impe-rialistiska sidan) lärde jag känna kinesiska kamrater. Den mest
begåvade bland dem, Zhen Dawei - som var en av det kinesiska
ungdomsförbundets mest lovande kadrer - sägs vara död. (Han
skulle avlidit på landsbygden. Av hjärtslag. Men naturligt. Inte av
misshandel eller förföljelse.)

Kina har alltså spelat en stor roll för mig. Men det innebär inte att
jag vill hävda att jag vet särskilt mycket. Fast jag har försökt så
korrekt som möjligt återge kinesisk verklighet och kinesiskt
skeende. Jag har ända från det jag började kunna ta politisk ställning i
mitten av tonåren sett det kinesiska folkets stora revolution som det
avgörande skeendet under detta århundrade. Jag har aldrig haft
orsak ändra denna uppfattning. Men jag har aldrig upplevt mig själv
som ”Kina-expert” eller ”specialist”. Kina är mycket stort. Mina
kunskaper begränsade. Mitt synfält omfattar blott en mindre del av
de 1 000 000 000 kinesernas vardag.

Nu 1982 reser jag åter i Kina. Jag besöker åter - för femte gångenLiu Lin brigad. När jag nu skildrar detta besök och andra besök och
återger diskussioner och frågeställningar och försöker sammanfatta
min syn på dessa årtiondens skeenden så är min grunduppfattning
densamma som den femtonårings som för fyrtio år sedan läste Red
star over China. Världen är inget schackbräde där stora makter
spelar mot varandra; ytterst är det folket som bestämmer historien. I
det är jag övertygad om att jag har rätt. I annat kan jag ta miste, se
fel, dra oriktiga slutsatser.

Diskussionen i denna slutrapport har Liu Lin brigad som exempel
- om Liu Lin kan jag uttala mig med en viss tillförsikt - men söker
belysa skeendet i Liu Lin med uppgifter, diskussioner och material
också från annat håll. Jag tror att den bild som till slut träder fram är
riktig. Jag skulle vilja hoppas att den inte är det. Men det kan jag
inte.

Nice, november 1982
Jan MyrdalFörutsättningar

Sinologer vid vetenskapsakademien i Moskva har - enligt tidskriften
TEL i Paris den 4 november 1982 - utarbetat ett internt
referensmaterial om Lin Biao enligt vilken denne och hans hustru Ye Qun
avrättades i badorten Beidaihe och icke befann sig i det plan vilket
störtade i Mongoliet den 13 september 1971. Det är möjligt att
detta är sovjetisk desinformation, det är möjligt att något sådant
dokument från vetenskapsakademien i Moskva inte existerar, det är
möjligt att dokumentet existerar och att det är riktigt återgivet och
att informationen därtill är korrekt. Det är intressanta frågor att
diskutera. Men de har bara marginell betydelse för den som
intresserar sig för Kinas utveckling.

I den mån personstrider och intriger i den kinesiska ledningen
blir av betydelse är beroende av hur de olika personerna i ett
givet läge uttrycker verkliga sociala krafter. Ledarna leder inte.
Om Lin Biao - eller de fyras gäng för den delen - en kort tid såg
ut att leda massorna så var det som när Chaplin i Moderna tider
tar upp den röda varningsflaggan och plötsligt blir
demonstra-tionsledare.

Den ende verklige folkledare som funnits i Kina under senare
decennier och som kan leda ännu länge efter sin bortgång är Mao
Zedong. Och han ledde genom att inte leda. Han förmådde också
mitt under de stora hyllningar då han förklarades ledare inse
ledarskapets orimlighet. När Zhou Enlai skulle ha berättat för honom om
Lin Biaos flykt till Sovjetunionen skulle Mao Zedong ha svarat:

- Man kan inte hindra regnet att falla; man kan inte hindra en
kvinna att gifta sig med en annan. Låt honom göra vad han vill!

Om han nu sade just det just då och om Lin Biao verkligen flydde.

Naturligtvis är centrala politiska beslut av betydelse. Frågor om
inköpspris för spannmål och direktiv om partiets arbete för att
upplösa kollektiven får inflytande. Ibland blir inflytandet stort. Men
de centrala besluten styr ingen utveckling; de fungerar som
förstärkare och de återkopplar starka redan existerande krafter. De ut-trycker klassernas kamp och bidrar sedan att forma och utveckla
denna kamp.

Kinas framtid avgörs inte i Beijing även om det är viktigt för
Kinas utveckling vem eller vilka som det ena året eller det andra har
den centrala makten och ger direktiv.

Den ledande sinologen i Förenta staterna, den som fostrat två
generationer kinaexperter och sinologer och som haft och har ett stort
inflytande över det sätt på vilket Kina och kinesisk utveckling nu
beskrivs i Förenta staterna och de länder som befinner sig inom dess
inflytelsesfär, John King Fairbank, har med förakt talat om sådana
som rapporterar från svinstiorna. Han ser de kinesiska intellektuella
som de ledande och betydelsefulla i Kina. Det är en uppfattning han
delar med de kinesiska ämbetsmannaintellektuella fostrade i en
två-tusenårig mandarintradition. Tanken styr och handen lyder. Jag
menar att det tvärtom är så att det är vägen till svinstian och synen
underifrån som ger de stora och mänskliga perspektiven och att det är
de traditionella intellektuella som är trångsynta, okunniga och slagna
med blindhet även om de blivit kommunister och höga kadrer. Mao
Zedong ville att de skulle befria sig till att bli latrintömmare och
svinskötare. Uppgifter som inte krävde den fysiska styrka som
fordrades för vanligt jordbruksarbete och som därför i byarna kunde
överlåtas till orkeslösa gamlingar och intellektuella från städerna.

Detta anser kinesiska ämbetsmannakadrer - och deras vänner i
såväl Förenta staterna som Sovjetunionen och alla länder inom
supermakternas inflytelsesfärer - vara ett av Mao Zedongs
ruskigaste brott mot mänskligheten. Men det var vad också Gandhi
krävde. Braminer och mandariner - båda fostrade inom tusenåriga
lärdomstraditioner - kunde växa till verkliga intellektuella blott
genom att byta kast.

Mao Zedongs andra stora brott i de inom traditionen
intellektuellas ögon var att han uppmanade ungdomen att bryta upp från
föräldrar och familj och ge sig ut på landet och själv ta upp kampen.
Han uppmanade dem att gå västerut. Han uppmuntrade dem att dra
ut på långa marscher genom landet för att uppleva Kinas storhet och
det kinesiska folkets storhet och inte snävt sitta fast i Shanghais eller
Beijings kråkvinklar. Han uppmanade dem att göra rent hus med
konfucianismen och dess falska anständighet.

Och han gjorde som kommunistisk partiledare det som ingenkommunistisk partiledare i något land kunde förlåta honom - han
uppmanade till kritik från massorna och han ifrågasatte partiet. Det
var högkvarteret som skulle bombarderas. Och i förlängningen av
den tanken visade sig insikten att partiet var ett nödvändigt verktyg
för att genomföra en nationell befrielse och en social revolution men
att det sedan själv automatiskt höll på att slå om till en
förtryckar-maskin och utsöndra en ny klass i en stat av fascistisk typ som i
Sovjetunionen. Mot den utvecklingen var det rätt att göra uppror
även om upproret gick rakt mot partiorganisation och partiledning.
Och det var just som ledare för partiet och med kontroll över olika
centrala befogenheter - genom olika skiftande personintriger - som
Mao Zedong kunde uppmuntra till bombardemang av högkvarteret
och kunde bromsa partimaskineriets ansträngningar att slå tillbaka.

Genom att frigöra och formulera fattigböndernas och massornas
tusenåriga krav och samtidigt frigöra och formulera de upproriska
unga studenternas förhoppningar och förena dem med den stora
traditionen från kinesisk folklig taoism och den europeiska
traditionens största utformning - Marx’ språng från socialism som utopi
till socialism som vetenskap - blev Mao Zedongs insats
världshistorisk. Det finns en gränslinje i vår tid. Före Mao och efter Mao.
Aldrig kan politik återgå till förhållandet före Mao liksom ekonomi
aldrig kunnat återgå till förhållandet före Marx eller biologi till
förhållandet före Darwin. Detta helt oberoende av vad de agerande
anser om de stora märkesmännen.

I den stora revolutionen med de långa perspektiven där det förblir
rätt att göra uppror om tusen år och tiotusen år består Mao Zedongs
verk. Men under hela denna tid täcker en tendens en annan, höger
eller vänster byter plats: makten skiftar förtecknen och partiledare
och politiker och generaler strider om ledarskap och massorna
fortsätter att driva historien framåt. De fyras gäng försökte flyta
ovanpå. Men de höll inte. De dög inte. De förmådde blott komma med
fraser. Mao Zedong sökte utnyttja dem. Men verktygen brast.
Vänster förmådde de inte vara. Mao Zedong såg med en viss förhoppning
på Wang Hongwen. Han lät denne få makt och möjligheter. Men
Wang Hongwen visade sig oduglig när han skulle ta itu med verkliga
sociala strider i Hangzhou. Han flydde från de svåra avgörandena.
Han trodde sig mäktig och reste ut att fiska. Bakom sig i Hangzhou
lämnade han ett kaos som inte växte till duglig revolt. Mao Zedongtvangs gripa till den skicklige byråkraten och militären Deng
Xiaoping och sända honom till Hangzhou. Han tystade det som Wang
Hongwen inte förmått utveckla. Då släppte Mao Zedong Wang
Hongwen. Denne bländades av den höjd dit han nått i världens
folkrikaste nation och omgav sig med lyx och överflöd. Men han hade
inte hållit och hans position var tillfällig. Mao Zedong förstod vad
som skulle komma. Vänstern dög inte. Dess ledare fanns inte. Högern
hade ledare. Det skulle bli högern som tog över. Men så småningom
skulle allt oundvikligen vända igen. Tider skall komma när massorna
gör uppror mot högern. Men det kan bli långt efter hans egen
bortgång och nya generationer löser sina problem på sitt sätt.

Mao Zedong var gammal och visste att han skulle dö. Han orkade
blott arbeta och läsa några timmar om dagen. Då var han klar.
Annars var han trött. Till Zhou Enlai skrev han strax innan dennes
död:

”Nu när landet blivit rött, vem är dess väktare?/Den uppgift som var
vår förblir oavslutad, den tar kanske ännu tusen årjStriden har tagit
våra krafter och vårt hår har grånat./Gamle vän! Kan du och jag
förbli åskådare när våra ansträngningar sopas bort?yj

Efter Zhou Enlais bortgång sökte Mao Zedong en sista gång skapa
en personkombination som skulle tillåta krafterna att hållas i balans
till dess vänstern vuxit sig stark och utvecklingen kunde ta ett nytt
språng. Med Hua Guofeng kunde Mao Zedong känna sig säker på
att Kinas landsbygd skulle fortsätta att ta Dazhai till exempel. Detta
mönster vilket upprättats till stora kostnader för staten som en
förevisningsbrigad och en mottagningscentral dit miljoner kinesiska
bönder - och flera tusen utländska besökare - kommit för att lära
sedan år 1963. De 83 familjerna i denna fattiga brigad skulle vara
ett åskådningsexempel på Mao Zedongs ord om ”den gamle
mannen som tog bort berget”. Med hårt och medvetet arbete var
ingenting omöjligt. Mao Zedongs direktiv från år 1964: ”Inom jordbruket
— lära av Dazhai!” blev sedan riktningsgivande under
kulturrevolutionen och Dazhais partisekreterare Chen Yonggui blev medlem av
politbyrån; den ende med lång erfarenhet av kroppsarbete. Mao
Zedong visste att Hua Guofeng var beredd att hålla fast vid de stora
principerna.Den kritik som den kinesiska pressen kom med mot Dazhai år
1980 var densamma som den vilken kadrerna kring Liu Shaoqi
framfört ända från kampanjens början; förevisningsbrigaden Dazhai
kostade staten pengar. Jag fann den synpunkten ungefär lika
relevant som ett kritiskt påpekande att lantbruksskolor får statsbidrag.

Att Hua Guofeng höll fast vid Mao Zedongs linje och hävdade att
det Mao Zedong sagt och det Mao Zedong gjort var riktigt och
förblev riktningsgivande brännmärktes senare som en avvikelse från
ett verkligt maozedongtänkande. Detta kallas nu kampen mot ”de
två vad-än”. Uttrycket myntades i en ledare i Folkets Dagblad den 7
februari 1977, godkänd av Hua Guofeng: ”Vi kommer beslutsamt
att slå vakt om alla politiska beslut som ordförande Mao fattat; vi
kommer orubbligt att rätta oss efter alla instruktioner som
ordförande Mao givit.” På kinesiska börjar bägge satserna med ”Fanshi
Mao zhuxi . . ”Vad än ordförande Mao . . .”

För detta tvangs Hua Guofeng så småningom göra självkritik och
det var för att han dock vägrade att helt överge denna ståndpunkt
han avsattes.

Detta vill jag skriva här och nu. Ty det räcker inte med att skriva
att denna text är en rapport med frågetecken. Ordet rapport har ofta
feltolkats. Det är som om det funnes rappporter vilka var direkta
skivor av rå verklighet som kunde läggas fram på disken och iakttas.
Men varje rapport har en upphovsman. Synen bestämmer vad han
väljer att se. Det är i detta fall jag som med mina förutsättningar ser
en kinesisk verklighet. Detta innebär inte att jag förvränger. Det
innebär bara att jag aldrig begått det naturalistiska misstaget (Zola!)
att blunda för att synen strukturerar seendet.

Läsaren skall inte behöva undra över mina ståndpunkter. Jag ser
på människorna i Liu Lin och lyssnar på dem och gör så övertygad
om att det är folket som är den drivande kraften i historien och att
det är i byar som Liu Lin och inte i Folkets Stora Sal i Beijing som
Kinas öden bestäms. Jag har aldrig sett världen som ett schackbräde
där de stora spelar och gör sina bondeoffer och flyttar pjäserna som
de önskar.

Men samtidigt är detta en rapport. Jag har sökt återge så korrekt
som det varit möjligt vad man sagt. Jag har följt mina anteckningar.
Men jag har uteslutit vad jag ansett vara upprepningar. Jag har
strukturerat. Avsikten med denna form är att det skall bli läsarenmöjligt att ta avstånd från mig och dra egna slutsatser.
Rapportformen är en form som möjliggör distansering och egen syn.

Men det är också en rapport med frågetecken. Jag söker visa var
jag anser mig inte kunna avgöra och var jag anser mig kunna göra en
kommentar. Frågetecknen är dock inte bara frågetecken om texten;
de är frågetecken inför skeendet i Kina. Jag menar att jag här har
visat krafter som står varandra emot och därmed också olika
utvecklingsmöjligheter. Av erfarenhet vet jag att många läsare önskar en
entydig bild. De vill ha ett svar. Jag är entydig när det gäller att
redovisa mina förutsättningar men den rapport jag strukturerar är
icke — får icke bli - entydig. Själv ser jag olika möjligheter. Kanske
ser jag inte alla de rapporterade möjligheter som kan återfinnas i
texten. Detta är en text vilken medvetet utformats så att läsaren
själv måste ta sitt ansvar.

Det finns andra sätt att se Kina. I går såg jag ett sådant annat Kina
på TV här vid Medelhavet. Det har varit officiellt franskt besök i
Kina med parlamentariker från olika partier. De har haft
överläggningar på högsta nivå. Det har också varit banketter och
mottagningar och en rundresa för inbjudna franska journalister. Nu tittar
jag på programmet från resan. Det visar ett nytt Kina. De olika
politikerna intervjuas och de är alla ense. Med de senaste årens
politik går det bättre för Kina.

(I TV-nyheterna har jag också sett hur Frankrikes
Kommunistiska Partis generalsekreterare Georges Marchais
gjort sin uppvaktning inför Mao Zedongs balsamerade lik
och hört honom uttala sig om likets förtjänster och fel i
livstiden. Detta roar mig. Mao Zedong skulle slagit sig på
knäna och skrattat och sagt:

- Knulla mormor! Snygg kamrat som gjort karriär i
revolution genom att aldrig göra revolution och som gjort
karriär i patriotism genom att arbeta frivilligt åt
ockupanterna och som gjort karriär i partiet genom att buga uppåt
och sparka nedåt. Nu fjäskar han för liket!)

Man visar varuhus och konsumtionsvaror på överfyllda diskar och
man visar också ett bondhem med järnsäng. Sängen har madrasser
och i bondhemmet finns skåp och länstolar och TV.

Jag kritiserar inte de franska journalisterna. De har redovisat ett
diplomatiskt besök inom protokollets ram. Men jag anser att dedelar den allmänna felsynen, den att det är städerna som är det
intressanta och att det är antalet TV-apparater i bondhemmen som
är framsteget.

Men om Kina i morgon dag drabbades av en serie väldiga
katastrofer där kuststäderna sjönk i havet och inlandsmetropolen
ödelädes av jordbävningar skulle Kina leva vidare och fortsätta att
utvecklas. Ty Kina är inte ett litet myller av några tiotal miljoner
intellektuella och ämbetsmän eller ens av något hundratal miljoner
stadsbor utan den väldiga majoriteten fattiga och hårt arbetande
bönder. Kina är de 800 000 000 eller så gamla hundra namnen ute
på landsbygden. Med sina spannmålsleveranser och sina skatter och
sitt arbete bär de nu som förr städernas befolkning och hela staten
och dess apparat på sina axlar. De försörjer de intellektuella
ämbetsmännen och stadsborna. Kina är ett fattigt bondeland i Tredje
världen.

Efter den väldiga bonderevolutionen vilken Mao Zedong förde
till en viss politisk seger började detta gamla mönster förändras och
majoriteten lärde sig ställa verkliga krav på trygghet, hälsa,
utbildning och ett anständigt liv. De lärde sig också att kejsaren kan kastas
ur sadeln. Om de fortfarande fattiga 800 000 000 eller så inte inom
kort kan tillfredsställa sina krav, om den revolutionära överheten
visar sig bli samma sorts överhet som alltid tidigare utvecklats ur
bondekrigens segerrika ledare, då kan Kina rasa samman.

Då hjälper inga beslut i plenarmöten hur enhälliga de än är.

Framtiden är inte given. En värld av likar - kalla det socialism
-är en möjlighet. Men en elitär och hierarkisk och folkmördande
fascism är också en möjlighet. Dess ledare kan kalla sig
kommunister eller liberaler eller gudfruktiga; orden gör varken till eller från. I
båda fallen kommer konster och vetenskaper att utvecklas.
Föreställningen att konstnärlig skönhet och vetenskapliga framsteg inte
kan förenas med folkmord och förtryck och allmän korruption är en
vanföreställning. Det enklaste museibesök visar att det tyvärr är så
att också knivar för människooffer är sköna. Man skall inte låta sig
luras av konsten. Eller vetenskapen.

Det finns också en ny möjlighet. En som ännu blott skymtar.
Folkmorden kan bli förnuftiga. De kan bli helt respektabla. De
fattiga är för många. Världen sägs överbefolkad. Man enar sig i de
mer välbärgade länderna och i de fattiga länderna enar sig de väl-bärgade med varandra om att mängden av fattiga är upphovet till
allt elände. Och ur befolkningspolitik växer en alltmer aktiv
befolk-ningsminskande politik. Det tysta samförstånd med vilket de
härskande i våra länder (och inte bara våra) iakttar hur Sovjetunionens
ledare gör slut på afghanerna är inte bara samma tysta samförstånd
som det med vilket de iakttog sultanen göra slut på armenier eller
Hitler göra slut på judar; det kan vara inledning till en ny
samförståndets epok. Det finns så många kineser och de blir bara fler och
fler och det finns så många indier och de blir bara fler och fler
och . . . som den indiske ämbetsmannen i Orissa sade:

”De stackars fattiga lever ju som grisar i sina hålor. De lider.”

Det kan komma en tid när de rika hjälper det onödiga flertalet till
en bättre värld.

Eller rättare sagt:

Det kan komma en tid när frågan för de många fattiga ställs så att
de har att välja mellan att utplånas eller att göra uppror mot hela
denna skändligheternas värld.

Inte än. Men snart kanske.

Vad som nu sker i Kina kan bli av stor och kanske avgörande
betydelse. Om där åter blir den stora klyftan mellan en härskande
överklass i städerna och en alltmer fattig och växande underklass
som hungrar på landsbygden, då tror jag vi går mot de stora
folkmordens tid.

Men frågorna står öppna; svaren har ännu inte vuxit fram. Det
blir i Liu Lin jag försöker ana mig till dem i samtal och diskussioner
med folk jag känt länge och har djup respekt för. Ty det är där på
Kinas landsbygd som framtiden bestäms. Viktigare än någon
partiledare - viktigare än till och med Mao Zedong - blir hur de gamla
hundra namnen ställer sig och vilken politik som blir deras.

Denna rapport anknyter till vad jag förut skrivit från Liu Lin och
bör läsas i det sammanhanget. Det var i augusti 1962 jag första
gången kom till Liu Lin brigad. I september 1982 återvände jag.
Under det jag var i Liu Lin första gången inleddes den uppgörelse i
partiet som sedan skulle utmynna i kulturrevolutionen med Mao
Zedongs varning:

- Glöm aldrig klasskampen!

Under det jag var i Liu Lin nu tjugo år senare hölls den
partikongress som hade i uppdrag att en gång för alla lägga locket på. Undermellantiden har jag varit i Liu Lin vid olika tillfällen; under
kulturrevolutionen 1969; under kampanjen mot den borgerliga rätten
1975; under den sista stora lära-av-Dazhai-kampanjen 1978.

I denna slutrapport från Liu Lin tar jag med såväl vissa
diskussioner med företrädare för olika politiska linjer i kinesisk
jordbrukspolitik och politik som i samtal i ett distrikt där den nuvarande
politiken tillämpas och utvecklas på ett annat sätt än i Liu Lin.

Men jag inleder med en text jag skrev hösten 1978. Den har
tidigare inte varit publicerad. Jag skrev den som speakertext till en
film om Liu Lin i TV. Den kan tjäna som presentation.

Så menade jag att det var riktigt att se Liu Lin för fyra år sedan.
Nu är bilden en annan. Politiken har förändrats. Hur den kommer
att förändras i framtiden växer fram ur dagens konflikter.

Jag är tacksam över att ha fått denna möjlighet att besöka Liu Lin
igen. Denna gång har jag heller inte haft några konflikter med de
vänner från Kinesiska folkets sällskap för vänskap med främmande
länder vilka följde mig och hjälpte mig. De kände min
grundinställning. Vi behövde inte diskutera den. De ansträngde sig för att jag
skulle kunna få svar på de frågor jag ställde.1978: De gamla hundra namnen
Liu Lin brigad

De som nu avgör Kinas öde är inte en handfull ledare runt ett bord i
Beijing. De som ytterst bestämmer landets utveckling det är de
gamla hundra namnen.

De gamla hundra namnen är alla dessa Wang och Li och Zhang
och Gao och så vidare som utgör Kinas folk. Det är deras arbete
som byggt Kina. Och det är de gamla hundra namnen som kommer
att avgöra om Mao Zedongs och Zhou Enlais stora plan på Kinas
modernisering kommer att förverkligas eller om den blott blir till
ord och siffror skrivna på papper.

Liu Lin produktionsbrigad uppe i lösslandet i norra Shaanxi
består av 204 hushåll som bor i 4 byar. Sammanlagt omfattar
brigaden 1 005 personer. Det som nu sker - eller inte sker - i Liu Lin och
alla de brigader där de hundratals miljonerna ute på Kinas
landsbygd arbetar, det blir avgörande.

Det är sommarmorgon i Liu Lin. En arbetsdag har börjat. Men
dessa ungdomar är inte födda i Liu Lin. De har kommit från
städerna. De är ungdomar som gått ur skolan. De flesta av dem
kommer att lämna brigaden igen. Några av dem kommer kanske att
studera vidare. Andra kommer att gå till industrin eller handeln.
Någon kommer kanske att bli antagen till Folkets befrielsearmé.

I Kina fanns förr i tiden en oöverstiglig mur mellan studerande
ungdom som skulle bli ämbetsmän och folket som grävde i jorden
och bar tunnor med folkskit och slet med tungt arbete och svettades
och fick valkar i händerna och grov solbränd hy. Stadsungdomar
hade ofta heller aldrig sett annat av sitt land än den egna stadens
gator och gränder och - i bästa fall under detta århundrade - dess
parker och universitet. Det var nödvändigt riva denna mur.

Sedan femtiotalet har studerande ungdomar kommit från
städerna ut till byarna för att arbeta i jordbruket och lära sig förstå Kinas
verklighet. År 1978 kom tolv ungdomar till Liu Lin. De skulle
stanna några år. De skulle också lära sig leva utanför familjen, stå på
egna ben och ta vara på sig själva och bli vuxna. De bor tillsammansi en av de nybyggda längorna. Staten betalar brigaden för att den tar
hand om dem och sätter dem i arbete. Det första året eller så är de
alltför okunniga och alltför ovana vid arbete för att ens kunna
uträtta tillräckligt för att få mat för dagen med eget arbete. Men de
lär sig.

De lär också ut sina egna erfarenheter från städerna. Det finns
daghem i Liu Lin. Det är nytt. De skapades för blott några år sedan.
Det var ungdomar från staden som drev på. De visade att det var
möjligt med daghem och de övertygade föräldrarna och de byggde
upp daghemmen med hjälp från brigadens ledning.

Om de stora planerna för Kinas modernisering kan genomföras
då kommer dessa lekande barn i Liu Lin att som vuxna verka i ett
utvecklat och högteknologiserat socialistiskt land. Man kan säga att
det är för dessa barns skull som folk i Kina slitit och strävat och
försakat genom krig och revolution och långa år av segt uppbygge.
De är - som Mao Zedong sade - som den stigande morgonsolen. De
är framtiden. Nu går alla barn i skola. En del av dem fortsätter från
Liu Lin skola till högre studier och blir nya intellektuella.

Liu Lin ligger norrut i Shaanxi. Det är ett kargt landskap.
Lössplatån är sönderskuren av djupa raviner. Höjderna täcks av risiga
buskar. Erosionsbranterna gapar som stora sår.

Den gula lössjorden är rik. Den kan ge goda skördar. Men den
förmår inte suga upp vattnet. När regnen kommer äter vattnet
slammiga fåror i marken. Varje rännil skär sönder jorden och växer
till ravin.

Klimatet är hårt. Missväxten vanlig. Torka, frost och hagelstorm
utgör de ständiga hoten. På tre år kan man räkna med en god skörd,
en dålig skörd och en medelmåttig skörd.

Här i norra Shaanxi har bönderna ofta rest sig. Det är en
revolutionär landsända. Härifrån kom de bondehärar som krossade
Ming-dynastin på 1600-talet. För hundra år sedan reste sig bönderna här i
det stora muslimkriget. När de kejserliga trupperna lyckats krossa
dem var mer än två tredjedelar av befolkningen död.

Det är ett landskap av hungersnöd och svält. År 1931 beräknade
regeringen i Nanjing att 2 000 000 människor svultit ihjäl i den här
provinsen under den dåvarande stora hungern. Tusentals byar stod
öde. 400 000 människor hade sålts som slavar.

I norra Shaanxi drev bönderna i början på 1930-talet bort jord-ägare och skatteindrivare och upprättade sin egen sovjetrepublik
och sin egen Röda armé med den legendariske Li Qitan som
anförare. Det var hit till detta basområde som Mao Zedong förde Kinas
Röda arbetar- och bondearmé efter Långa marschen. Här
upprättade han sitt högkvarter under det anti-japanska kriget och härifrån
inleddes den kamp som slutade med att kinesiska folkets
befrielsearmé segrat över hela Kina.

I inbördeskriget efter segern över Japan plundrades och
förstördes byn när KMT-trupperna erövrade Yanan. Det har tagit trettio
år av hårt arbete att efter krigsårens härjningar bygga upp den
huvudby med bygata och längor av nya tunnvalvshus man nu kan se.

Ännu i början av sextiotalet bodde de flesta familjer i jordgrottor
ingrävda i kullen. De var varma om vintern och svala om sommaren.
Då var det ett stort framsteg att folk hade husrum och mat för
dagen.

I mitten av sextiotalet började man använda traktorer ibland. Liu
Lin brigad lånade dem då från traktorstationen. Under
kulturrevolutionen genomfördes väldiga investeringsprogram genom
kampanjer då slänterna terrasserades och åkrarna planades ut.
Avkastningen steg och det blev möjligt att skönja början till ett visst
välstånd.

Det har varit trettio år av fred. Genom samverkan och med hårt
arbete har skördarna ökat. Steg för steg har kollektivet byggts ut.
De som var misstrogna mot kollektivisering har sedan vunnits för
nya reformer. Liu Lin brigad i Liu Lin folkkommun har nått vissa
framgångar.

Ingen svälter. Generationer av fattigbönder har drömt om den tid
då vanligt folk kan äta sig mätta var dag och ändå ha råd att någon
gång bjuda släktingar och vänner och grannar på festmat. Numera
händer det att folk äter herrskapsmat flera gånger om året. Politiskt
har detta varit avgörande. Revolutionen höll sitt löfte.

Kollektivet är starkt och samverkan underlättar för envar.
Kollektivet kunde skaffa kvarn och kvinnornas arbete blev lättare. Fast
också kvarnen är en politisk fråga i första hand. Kvinnans frigörelse
har varit en huvudfråga under hela revolutionen. Den nya
äkten-skapslagstiftningen som kom efter befrielsen var ett steg framåt.
Den erkände blott frivilliga äktenskap mellan vuxna personer. Men
det var den nya kollektiva elektriska kvarnen som befriade kvin-norna från det tyngsta hushållsarbetet och det blev daghemmen som
gjorde kvinnornas befrielse möjlig.

Med egna råvaror tillverkar kollektivet nudlar.
Nudeltillverk-ningen har lång tradition. Det var härifrån nordvästra Kina som
konsten att göra nudlar spreds till Europa av medeltida resenärer.
Liu Lin brigad tillverkar nu nudlar inte bara för de egna behoven.
Nudlar från Liu Lin säljs i Yanans affärer. Det ger
kontantin-komster.

Avfallet från nudeltillverkningen går till svinen. Kollektivet
sköter modersuggorna och svinaveln. Det är de gamla bönderna som
sköter grisarna. Det är inget tungt arbete som att plöja uppe på
sluttningarna. Också medelålders intellektuella som var i Liu Lin för
omskolning kunde sköta grisar fast de inte orkade vanligt
jordbruksarbete. Svinaveln är kollektiv. Familjerna köper sedan smågrisar
billigt och föder upp dem med hushållsavfall. Det kött de inte själva
äter upp säljer de till staden. Marknaden spelar en stor roll för
familjernas ekonomi liksom den privata jordlotten.

Genom samverkan har det också varit möjligt att bygga upp
hälsovården. Steg för steg genomfördes de stora reformerna.
Kampanjerna för goda latriner och rent dricksvatten. Kampanjerna för
spädbarnshygien och flugbekämpning. Strax efter
folkkommunre-formen 1958 började arbetet för en kollektiv sjukvård i Liu Lin. Nu
— sedan slutet av sextiotalet - omfattar den kollektiva sjukvården
alla medlemmar i brigaden. Man kan säga att det är ett
sjukkasse-system. Det finns barfotaläkare i varje arbetslag. De är
sjukvårdspersonal som genom ständiga fortbildningskurser utbildas till att
kunna ta hand om mer och mer komplicerade fall. I brigaden finns
en egen sjukstuga.

Att Kinas folk i samverkan kunnat upprätta ett sjukvårdssystem
som ger envar grundtrygghet och rätt till behandling vid sjukdom är
av nästan lika avgörande betydelse som att man uppnått att kunna
garantera mat för dagen.

I Liu Lin — liksom över hela Kina - arbetar man både med västlig
medicin och med örtmediciner och klassisk kinesisk medicin. Man
har rensat bort allt som är skadligt och behållit allt som visat sig
användbart. Skolbarnen plockar medicinalväxter uppe bland
kullarna och många mediciner tillreds av brigadens egen
sjukvårdspersonal.Alla barn vaccineras. Dessa vaccin skaffas till brigaden av
folkkommunen från de stora statliga läkemedelsfabrikerna. Om någon
får en så svår sjukdom att den inte kan botas inom brigaden eller
kommunen då remitteras patienten till specialisterna i Yanan eller
Xian eller - om så är nödvändigt är - till Beijing eller Shanghai.

Man har uppnått mycket av vad den gamla generationen
bonderevolutionärer hoppades på under trettiotalet och fyrtiotalet. Men
de flesta av dessa — som Mao Keye eller Gamle sekreteraren Li
Youhua är redan borta och Gamle sekreterare Lis efterträdare har
redan hunnit bli Gamle sekreterare Feng och har också själv fått en
efterträdare.

Men basen är fortfarande ett jordbruk som är efterblivet och ger
låg avkastning. Det fanns - som Mao Zedong sade - bara en väg
framåt ur detta: mekanisering och modernisering av jordbruket.
Bonderevolutionären Mao Keyes son hade gått till staden. Blivit
arbetare och elektriker. Han var partimedlem. År 1964 uppmanade
partiet honom att återvända till byn och ta upp kampen för
mekanisering. Han blev drivande både i den teknologiska revolutionen på
byplanet och under kulturrevolutionen. Men han tog inga poster.
Nu har brigaden byggt upp en ordentlig verkstad. Det är en av
förutsättningarna för den vidare utvecklingen. Det var Mao Keyes
son Mao Peixin som var en av initiativtagarna till att brigaden år
1972 skickade ut några personer för att lära sig svetsa och svarva.
De kom tillbaka efter tre månader på yrkesskola och då kom
verkstaden i gång på allvar. 1975 togs nästa stora steg. Då började
brigaden tillverka egna reservdelar. Nu utför verkstaden
sprinkler-anläggningar både för Liu Lin brigad och åt andra brigader. 1980
skall brigaden kunna tillverka egna såningsmaskiner, plogar,
skördemaskiner och pumpanläggningar. År 1990 skall det finnas en
ordentlig verkstad för varje arbetslag.

Detta dammbygge är gemensamt för flera brigader. Det är ett
projekt för hela Liu Lin folkkommun. Dammen kommer att kunna
förse också Liu Lin brigad med vatten under torrperioden. Dammen
skapar därtill ny åkermark. Men den här dammanläggningen ingår
också i en plan långt större än folkkommunens eller ens provinsens.
Med hjälp av dammbyggen, terrassering och trädplantering
bekämpas erosionen. Detta arbete har pågått i Gula flodsområdet nästan
en generation. Om ännu en generation skall människan ha segratöver naturen. Då skall Kina vara helt annorlunda.

De stora regleringsarbetena i Gula floden är världsberömda. Men
de är inte avgörande. De hjälper blott på kort sikt. Sedan slammas
också de igen. Verkligt avgörande är vad brigader som Liu Lin
åstadkommer. Det är här i små dalgångar där regnen äter raviner i
lössjorden som det avgörs om Kina skall kunna besegra erosionen
och därmed uppslamningen och översvämningskatastroferna. Om
Kina tvingades välja mellan de stora teknologiskt hypermoderna
och våldsamt dyrbara och därför också berömda projekten och de
små projekten ute bland arbetslag och brigader då vore det de små
och tillsynes obetydliga och inte de stora och världsberömda
projekten som vore de som till varje pris måste föras vidare om Kina skall
överleva.

Många ungdomar från städerna arbetar med detta bygge. De
flesta bland dem stannar ute på landsbygden blott några år. Men det
är här — och inte i Shanghai - de lär sig förstå Kinas verkliga
problem. Stora planer som Gula flodsplanen kan ritas upp på
papper men de förverkligas av arbetande människor under långvarigt
och hårt slit. Alla dessa ungdomar förändras av denna erfarenhet.
Men de bidrar också till att förändra landsbygden. Några bland dem
väljer att stanna för hela livet. Som Li Lin, officersdotter som varit
armételefonist i Lanzhou.

Ännu i början på sextiotalet bröt brigaden ny mark uppe på
höjderna. Då ökades vetearealen. Nu planteras träd däruppe bland
de forna åkrarna. Arealen minskas. Det betyder att politiken
förändrats. Men att politiken ändrats betyder inte att inriktningen
ändrats. Man ökar spannmålsproduktionen. Man väljer blott mer
lönsamma metoder.

Inne i brigadens sammanträdesrum hänger en målning på väggen.
Den är utförd av ungdomar från staden. Där kan man se hur Liu Lin
kommer att se ut om några år när planerna genomförts. Då skall
växa fruktträd på alla höjder. Då skall alla bostäder vara nya. Då
skall finnas bevattningsdammar fulla med fisk. Och då skall
ravinerna ha förvandlats till bördiga åkrar. Där skall de nya
vetesorterna växa.

Det är en stor plan och ett stort arbete. Man har hållit på sedan
1975 och redan börjar resultaten visa sig. Ravinerna skall fyllas
igen. Kullarna skall grävas bort. Av det sönderskurna landskapetskall formas ett erosionsbeständigare landskap med breda och
bördiga dalar där fälten är lämpade för traktordrift. Regnen skall fångas
upp i dammar och avrinningen skall vara noga reglerad. De höga
kullarna skall täckas av trädplanteringar. Man genomför arbetet
både med modern teknik som vattenkanoner att spola ner
lössjorden med och med hacka och spade. Landet grävs om.

Det är en vetenskapligt och tekniskt inriktad
jordbrukargenera-tion som nu tar över i Liu Lin. Den experimenterar med ny
jordbruksteknik så som den nyss experimenterade med nya politiska
metoder. Brigadens nuvarande ordförande är Li Qisheng. Han
växte upp här i byn på Li Youhuas tid. Sedan var han ledande och
revolutionär rödgardist i Yanan under kulturrevolutionen och kom
som sådan tillbaka till Liu Lin för att arbeta som lärare och blev
sedan vald till ansvarig för produktionen.

Nu arbetar produktionen med nya metoder. Jordbruket skall
bedrivas vetenskapligt och rationellt. Brigadens representanter
kommer tillbaka från möten och konferenser inne i Yanan och de
har med sig nya anvisningar och nya bekämpningsmedel. Mindre
giftiga och mer effektiva.

Liu Lin brigad har också upprättat ett eget laboratorium. Det blev
nödvändigt då de nya metoderna krävde analyser och
undersökning. Nu räcker det inte längre med bara erfarenhet och god
vilja. Det blev också möjligt då det kom utbildade ungdomar från
städerna. De ungdomar som arbetar i brigadens laboratorium har
också fått jordbruksteknisk undervisning.

Men ledare för denna verksamhet är Luo Hanhong. Han är den
som bär ansvaret. För tjugo år sedan var han en girigt läsande
bondpojke. Redan då var han lidelsefullt intresserad av
moderniseringar och talade om den framtid då det skulle finnas elektricitet i
byn. Sedan blev han brigadens bokhållare. År 1975 valdes han till
praktisk ledare för brigadens experimentgrupp. Det räcker ju inte
med en högutbildad intelligentia i städerna. Det är som ordförande
Hua Guofeng sade på den nationella vetenskapskonferensen i mars
1978 att det är hela den kinesiska nationens vetenskapliga och
kulturella nivå som måste höjas.

För två år sedan ställde Luo Hanhong upp med sin
experimentgrupp mot veteranbönderna. Det hade ju varit hårda diskussioner
om de nya jordbruksmetoderna. Det skulle bli en avgörande tävlanom vilken politik som var den riktiga för Liu Lin.
Experimentgruppen och de misstrogna veteranböndema fick var sitt fält bredvid
varandra och fick välja metoder. Experimentgruppen fick betydligt
större avkastning med de nya vetenskapliga metoderna. Då gav de
gamla bönderna upp sitt motstånd mot det nya. Nu har de nya
metoderna införts i hela brigaden.

Sedan 1975 arbetar Luo Hanhong och hans experimentgrupp
samman med Shaanxi jordbrukstekniska institut för att med
röntgenbestrålning få fram en mer frostbeständig hirs-sort för norra
Shaanxi.

Det är på en ökande jordbruksavkastning i brigader som Liu Lin
Kinas framtid byggs. Om avkastningen inte ökar då lyckas inte Kina
genomföra sina planer. Men den stigande produktionen måste också
innebära stigande standard för jordbrukarna. En av Mao Zedongs
huvudanmärkningar mot den ekonomiska politiken i Sovjetunionen
var att den innebar utsugning och utsvettning av bönderna.

I Liu Lin brigad har man sedan flera år haft planen att förse alla
familjer med nya och beständiga bostäder. Nu har man nästan
uppfyllt planen. Det återstår blott ytterligare någon vinters arbete.
Husen kallas ibland grottor. Det är fel. De är tunnvalvshus med
mycket tjock jordisolering. Konstruktionen är stadig. Husen har
också den fördelen att de är svala om sommaren men lätta att värma
upp om vintern.

I Liu Lin ligger nu folkkommunens huvudaffär. Den tjänar många
brigader. Det finns sedan smärre försäljningsställen ute i de olika
byarna. Man strävar efter att ständigt öka tillgången på
konsumtionsvaror ute på landsbygden. Priserna hålls fasta. Detta är en
hörnsten i den ekonomiska politiken. Den låga levnadsstandarden
måste höjas snabbt och radikalt men utan inflation.

De statliga inköpspriserna på jordbruksprodukter hålls uppe för
att kollektiven skall få möjligheter att på ett planerat sätt öka sina
inkomster och därmed kunna investera och bygga ut sin produktion
och få upp medlemmarnas inkomster. Liu Lin tillhör inte de bästa
brigaderna. Men den tillhör inte de dåliga. Det finns brigader där
produktionen står stilla och folk har det så svårt att det är snudd på
nöd. Det är ett politiskt kärnproblem i Kina att övervinna detta.

Liu Lin har varit politiskt stabilt under lång tid. Så har de flesta
brigader i Kina varit. De strider som förekommit har rört verkligaproblem om produktionens inriktning och investeringsplaner och
frågor om hur stor del av brigadens inkomster som skall gå till
konsumtion och hur stor del av denna konsumtion som skall vara
social konsumtion och hur stor del som skall vara direkt bunden till
prestation. Det har ofta förekommit kritik. Men därefter har de
förtroendevalda fått nytt förtroende.

När styrelsen samlas för att rapportera och diskutera inför
sommarskörden är diskussionen saklig.

De gamla bonderevolutionärerna hade deltagit i striderna på
trettiotalet och varit med om att jaga bort jordägare och skatteindrivare.
Deras yngre bröder deltog i striderna mot de japanska trupperna.
Deras söner deltog i guerrillakampen mot KMT:s trupper under
ockupationen år 1947. Nu är deras barnbarn - flickor som pojkar
-med i hemvärnet; den väpnade folkmilisen.

Krigshotet är en verklighet för folk i Liu Lin. Folkmilisen övar
hembygdsförsvar. I händelse av krig skall den fungera som
lokalförsvar i samverkan med Folkets befrielsearmé. Om fienden tränger
fram och ockuperar hembygden skall folkmilisen utgöra kärnan i
guerrillakampen. Den skall kunna mobiliseras på kortast möjliga tid
vid ett överraskande anfall eller en plötslig luftlandsättning.

När kvällen kommer repeterar ungdomsförbundets
amatörteatergrupp nere vid brigadkontoret. Stycket handlar om den teaterbitne
gamle snickaren som gått till byn för att se den pjäs hans svärson satt
ihop. Men pjäsen handlade om snickaren själv. Den kritiserade
honom för att han hade kapitalistiska idéer och drog runt på
landsbygden och gjorde ströarbeten i stället för att arbeta åt brigaden. Nu
klagar han inför sin dotter.

Den som spelar den gamle snickaren är son till Mao Peixin,
elektrikern och lastbilschauffören, och sonson till Mao Keye,
bonderevolutionären. Själv är han ledande i folkmilisen. Han är känd
för sin röst och sin teaterbegåvning.

Många bland de äldre är nöjda med tillvaron som den är. De har
uppnått vad de en gång strävade efter. De känner inget större behov
att utveckla brigadens jordbruk från ett jordbruk med oxe och skära
till ett med traktor och sprinkleranläggningar. De ser inte denna
nödvändighet och de är inte missnöjda med vad som uppnåtts. Men
de flesta bland de yngre är otåliga. Flera bland dem är nu
pådrivande i utvecklingen av jordbruket. Kina behöver dessa otåliga i LiuLin och runtom i landet för att förmå omvandla jordbruket och
snabbt öka avkastningen. Otåligheten är en drivkraft.

Isoleringen är borta. Tidningar och radio når fram. Partiets
paroller förs ut genom de olika massorganisationema. Nu når också
televisionen till Liu Lin. Som nästan överallt i Kina är TV-apparaten
kollektiv. Man samlas för att se film i TV. Målmedvetet används
televisionen för att sprida otåligheten och sporra till utveckling fram
ur den gamla fattigbyn.

Till sent på nättema sitter ungdomarna från städerna över sina
böcker. De förbereder sig för att delta i de statliga prövningarna.
Kina har en stor brist på utbildat folk i denna långa nya marsch som
skall föra de gamla hundra namnen - hela Kinas folk - upp ur
fattigdomen.Frågeställning

Skildringen av Liu Lin i detta speakertextunderlag från 1978 var
positiv. Så såg jag brigaden. Man kan säga att det jag berättade om
hade mer än tillfälliga likheter med ett svenskt folkhemsmotiv från
trettiotal eller fyrtiotal med nybyggd Konsumbutik från KF:s
arkitektkontor mitt i byn och ett Folkets Hus med studiecirkelrum och
estrad för ortens amatörteatergrupp. Gamle sekreterare Feng rör sig
genom texten som en svensk kommunalman och stolt - utan
överdrifter dock - berättar han om planerna för framtiden. Där det nya
radhusområdet och där de blivande industrierna.

Ja, det var så mycket i Liu Lin som gjorde mig glad då. Inte bara
det att brigadens ekonomi utvecklats och produktionen stigit och
familjerna fått det många gånger bättre än i början av sextiotalet.
Det var fattigbonderevolutionen som nu förverkligade sig. Med
egen kraft byggde brigaden en verkstad och verkstaden började
utvecklas från reparationsverkstad till småindustri. Fjorton år efter
det att Mao Peixin sänts åter till byn för att som kommunist driva
teknologiseringsfrågorna var byn inte bara elektrifierad och hade
traktor utan den började själv kunna tillverka sprinkleranläggningar
och med självklar stolthet berättade man om planerna för framtiden.

När beskäftiga kadrer från Beijing sökte knäppa Mao Peixins
skjorta när han skulle filmas föste han bort dem. Han var arbetare
och stolt över det. Han ville inte se ut som kontorist och gjorde sig
inte till när han skulle intervjuas.

Det var byns egna ungdomar som uppförde egna
amatörskådespel. Redan i början på sextiotalet hade man haft amatörteater, nu
fortsattes den traditionen av en ny generation. Och dessa
amatörteaterstycken var politiska agitationsstycken anpassade direkt till
förhållanden och diskussioner inom brigaden.

De som varit intellektuellt vakna ungdomar 1962 var nu vuxna
och drev den modernisering de då talat om. Luo Hanhongs
experimentgrupp vars första diskussioner jag hört 1975 hade nu kunnat
visa de misstrogna äldre bönderna att de nya jordbruksmetodernavar bättre. Och gruppen hade kunnat göra detta då den utnyttjade
de stadsungdomar som skickats ut på landet. Det var brigadens eget
folk - den kloke Feng och den klipske Luo Hanhong - som hade
ledningen men de utnyttjade stadsungdomarnas kunskaper och
färdigheter och styrde dem så deras kunnande blev nyttigt.

Dessa stadsungdomar var heller inte så deklamatoriskt
överspända som under kulturrevolutionen. Många bland dem gjorde
stora insatser. Så till exempel de flickor som några år tidigare kunnat
öppna daghem och ta hand om barnen. Det betydde mycket för
kvinnornas frigörelse i Liu Lin. Men det betydde än mer för barnen.
Ty stadsbarnens överlägsenhet i studierna berodde ju till stor del på
de extra skolår de fått i daghemmen. Där hade de lärt sig läsa, där
hade de lärt sig arbeta i grupp, där hade de lärt sig grunderna.
Daghemmen var nödvändiga om klyftan mellan stad och land skulle
kunna överbryggas.

De stora investeringsplanerna som på några år skulle förvandla
brigaden var rimliga. De krävde inte lika stora insatser som under
kulturrevolutionen då konsumtionen inskränkts till förmån för
investeringar (som nu gav sjufalt igen och hade lagt grunden för det
nuvarande relativa välståndet). Balansen mellan investering och
konsumtion tycktes rimlig. Att folk i Liu Lin - då i synnerhet de
yngre - insåg nödvändigheten av att gräva för att få framtida
skördar var uppenbart. De var bönder. Men dessa planer var därtill av
yttersta vikt för Kina och ett snabbt förverkligande av dessa planer i
Liu Lin och tusentals andra brigader krävdes för att inte de stora
floderna skulle fortsätta att slamma igen och under kommande
årtionden och sekel regelmässigt åstadkomma väldiga katastrofer i
låglandet.

Det vilade ju inga direkta skatter på medlemmarna av Liu Lin
brigad; men kollektivet använde en del av intäkterna till social
grundtrygghet, sjukvård och kultur. Resten fördelades enligt
arbetsinsats. Man kan säga att den del som i Liu Lin användes för social
konsumtion motsvarade de skatter som i länder liknande Sverige
används till att finansiera välfärdsprogram. Det är inte helt korrekt.
De ekonomiska systemen i våra länder är helt olika. Dock var
frågan om hur mycket av arbetsinkomsten som skulle betalas ut
direkt till den arbetande för hans/hennes arbetsinsats och hur
mycket som skulle hållas inne för social konsumtion och välfärdspro-gram den mest diskuterade politiska frågan bland vanligt arbetande
folk i Liu Lin som i Sollentuna.

Relationerna mellan den del som gick till social konsumtion och
den del som kunde användas direkt för privat konsumtion hade
förändrats flera gånger. Efter ett överslag hösten 1975 då andelen
social konsumtion ökat så starkt att - som Feng sade 1978 - många
tappat arbetslusten var Liu Lin 1978 åter tillbaka till vad som gällt i
mitten på sjuttiotalet. Var och en var tillförsäkrad viss
grundtrygghet oavsett ålder och hälsa och därtill kom den direkta och
personliga inkomsten för utfört arbete.

I Sverige skulle motsvarande problem ha diskuterats med ord som
skattetryck och skatte trötthet. Men liksom i Sverige så fanns heller i
Liu Lin ingen vad jag vet som föreslog att kollektivet helt skulle
avskaffas. Det gällde marginella justeringar av relationerna mellan
kollektiv och personlig inkomst liksom mellan investeringar och
konsumtion.

Det fanns alltså diskussioner och problem i Liu Lin men dessa var
- ansåg jag då och anser än - inte av den arten att de skulle kunna
leda till någon kursändring. Det fanns inga sådana krafter inom Liu
Lin alltså.

Fyra år senare har situationen förändrats. Nu ligger Liu Lin i en
förort. Redan i slutet av sextiotalet hade staden ryckt närmare. I
mitten av sjuttiotalet hade det tagits beslut om järnväg till Yanan
och banan skulle gå nere i dalen där också stationen skulle byggas så
småningom. På så sätt skulle Liu Lin förlora god jord. Men brigaden
beredde sig på att kompensera förlusten genom
anläggningsarbetena uppe i ravinerna där de nya fälten skapades. Nu år 1982 vet
ingen när järnvägen skall byggas. Men staden växer ut. Den har
vuxit över floden. Den har vuxit ut över åkerjorden. De nya stora
bostadskvarteren bygger sig fram genom vad som en gång var
Sju-milabyn och den nya stora vägen plöjer fram över åkrar och gammal
bebyggelse. Redan innan järnvägen hinner byggas kommer Liu Lin
att förlora den goda åkerjorden nere i dalen.

Bortom Liu Lin, längre in i dalen, ligger nu tre fabriker. Från den
utbyggda nya cementfabriken ligger röken tjock över Liu Lin. Folk
hostar.

- Vi har fått många luftvägsinfektioner nu efter det att
cementfabriken byggts ut, säger doktor Wang Youneng. Särskiltför barnen har det blivit svårt.

Men om brigaden håller på att byggas in i den stad som för tjugo
år sedan låg så långt borta håller också folkkommunen på att bygga
in sig över brigadens mark. Folkkommunen har fått lämna sina små
och gamla kontor i Sjumilabyn dit staden sträckt sina förorter i
väntan på järnvägen och i stället har Folkkommunen byggt stora
administrationsbyggnader på vad som varit de fält som
iordningställts för traktorplöjning.

Brigadens verkstad har fått nya lokaler men det sägs att den inte
lönar sig. Dess arbetare straffas med löneavdrag. Den tillverkar inga
sprinkleranläggningar längre. Den tillverkar järnsängar åt
marknaden. De stora planerna från 1978 kommer inte att förverkligas. Mao
Peixin har lämnat arbetet i Liu Lin och blivit chaufför åt
folkkommunen.

Experimentgruppen och dess laboratorium har upphört fast nu
används de nya metoder som då utprovades. Ungdomarna från
staden är borta. Daghemmen har stängts. Den nye partisekreteraren
i skolan tittar på mig och säger:

-	Intelligensen avgör vem som skall studera vidare. Då blir det
inte så många från landet.

Inte ens Li Lin som satt i brigadstyrelsen och hade beslutat sig för
att stanna hela livet och enligt vad man sade också hade blivit kär
och därför inte ville lämna är kvar.

Och de stora planerna på erosionsbekämpning har inte
förverkligats. Man investerar mindre och fördelar mer. När regnet kommer
gräver vattnet fåror i marken och lössjorden flyter ner mot floderna
som gult slam.

Vid nyår avskaffades sjukkassan. Sjukvården skulle betala sina
egna omkostnader.

—	Men massorna var inte överens och vi sjukvårdsarbetare
menade att beslutet var felaktigt, sade Wang Youneng. Man kan inte göra
hygienkampanjer och vaccineringar och hälsovård till en
verksamhet som går med profit. Massornas och vår kritik blev så stark att
man nu upphävt beslutet att upplösa sjukkassan. Det blir som förut
under åren.

Planerna har dock uppfyllts - kanske överträffats - när det gäller
antalet privata tunnvalvshus. Några familjer har nog också fått en
högre standard. De cyklar in till staden för att sälja på marknadenoch handla i affärerna. Den stora affären i Liu Lin har stängts. Den
behövs inte längre när staden kommit så nära. För sådana som inte
kan ta sig in till staden finns en bod med de nödvändigaste
dagligvarorna.

Klockan sex på morgonen börjar högtalarna i folkkommunens
stora administrationskomplex skråla in över brigaden. Luften är
tung och folk hostar och spottar. På fälten är det redan sedan länge
arbetsdag.

Jag är mycket kluven inför utvecklingen. Den tycks mig
olycksbådande. Jag fyller anteckningsblocken med frågor utan svar. Det
mest oroväckande är att jag denna gång - till skillnad från också
Kulturrevolutionens 1969 - inte kan se att initiativen till
förändringarna fått sin drivkraft från folk i Liu Lin. Motsträvigt ändrar de
sig. Men avgörandet ligger inte i deras händer.Beriken Eder!

I Beijing redogör direktör Qin Qiming, ställföreträdande
institutionschef vid Avdelningen för folkkommunforskning och Zhang
Houyi, forskningsassistent vid samma institut för den nya
jordbrukspolitiken.

-	Under de senaste åren har såväl spannmål som övrig
jordbruksproduktion ökat. Spannmålsskörden år 1978 var 304,75
miljoner ton. År 1981 var den 325,02 miljoner ton. Ökningen utgjorde
alltså 6,7 %. När det gäller sådant som bomull, oljeväxter och
socker var ökningen än större. Bomullsproduktionen steg från 2,17
miljoner ton till 2,97 miljoner ton. Ökningen utgjorde således 37 %.
Oljeväxterna ökade från 5,22 miljoner ton till 10,21 miljoner ton.
En ökning med 95,6 %. Sockerrör steg från 21,12 miljoner ton till
29,67. Alltså en ökning med 40,5 %. Sockerbetor från 2,70 miljoner
ton till 6,36 miljoner ton, alltså en ökning med 135,4 %. Detta är
bara några exempel för att belägga påståendet att såväl
spannmålsproduktionen som övrig jordbruksproduktion ökat.

-	Orsaken till denna förändring är besluten på Kinas
kommunistiska partis elfte centralkommittés tredje sammanträde mellan den
18 och 22 december år 1978. Mötet utförde en genomgripande
kursförändring och rättade till de misstag av så kallad
vänsterkaraktär som begåtts före och under den så kallade kulturrevolutionen.
Därmed upphörde det partiets vacklande som pågått ända sedan de
fyras gäng störtades i oktober 1976. Mötet antog ett beslut av
grundläggande karaktär rörande den politiska och ekonomiska
strategin; ett beslut som innebar en vändpunkt i det nya Kinas historia.

(Det var vid detta möte som beslut fattades att det var
oriktigt att som riktlinje för arbetet hålla fast vid
ordförande Maos politik och följa ordförande Maos anvisningar.
Det uttrycktes som att de två ”vad-än” skulle bekämpas.
Klasskampen var inte längre huvudlänken. Den passade
inte i ett socialistiskt samhälle. Det gällde i stället en
socialistisk modernisering.)-	Vilken var då den situation som rått på Kinas landsbygd innan
den elfte centralkommittén korrigerade kursen på sitt tredje
sammanträde?

1)	Produktionen leddes i blindo. Skälet till det var att de politiska
och de ekonomiska beslutsfunktionerna sammanföll. Beslut vilka
rörde produktionen togs i administrativ ordning och icke på verkliga
skäl. Ledningen bestämde alltför mycket. Tidpunkten för sådd och
skörd bestämdes av partikommittéema. Det blev så att det i hela
häradet fattades ett enda beslut och att massorna blev helt utan
inflytande.

2)	Arbetet utfördes kollektivt. På en given order skulle alla ut på
åkern. Alla skulle utföra samma arbete. Ingen hade ansvar för
någonting. Resultatet blev dåligt arbete. Kvaliteten var låg och
produktionen likaså.

3)	Distributionen var jämlik. Alla åt från samma gryta, som vi
säger. Jämlikheten var kanske det allvarligaste. Alla fick nästan
samma standard. De goda arbetarna tappade arbetslusten när de såg
att de dåliga arbetarna åt lika mycket. De lata uppmuntrades inte att
bli flitiga.

-	Dessa politiska misstag innebar att Kinas ekonomi utvecklades
långsamt. Jordbruket borde kunna utvecklas snabbare. Speciellt
under kulturrevolutionen visade detta sig.

-	I december 1978 beslöt centralkommittén rätta till dessa fel
och antog beslut vilka innebar:

1)	Ansvarighet skulle införas. Direkt ansvar för att arbetet
utfördes väl. Direkt ansvar om det utfördes dåligt. Betalning enligt utfört
arbete.

2)	Böndernas privata jordlotter vilka förbjudits under
kulturrevolutionen skulle befästas och marknader införas där bönderna
fritt sålde sina produkter.

(I Liu Lin fanns de privata jordlotterna också under
kulturrevolutionen. Marknader besökte jag på olika ställen i
Kina 1975, 1976 och 1978 - ett halvår före beslutet. Även
mitt under den stora kampanjen sommaren 1976
blomstrade de fria marknaderna.)

3)	De statliga inköpspriserna på jordbruksprodukter skulle
höjas för att jordbrukarnas ekonomi skulle förbättras och
samtidigt skulle stadsborna kompenseras. I mars 1979 genomförderegeringen detta. Inköpspriserna på 18 olika jordbruksprodukter
som till exempel spannmål, oljeväxter, bomull och grisar höjdes med
i genomsnitt 25,8 %.

—	Om man ser till den verkliga situationen i landet framgår tydligt
att jordbruksproduktionen måste öka. I allmänhet visar
utvecklingen efter elfte centralkommitténs tredje sammanträde en
markant uppgång.

Mellan år 1953 och år 1981 ökade spannmålsproduktionen i
genomsnitt 2,4 %.

Mellan år 1978 och år 1981 var ökningen 2,2 %, 1979 var ett
rekordår, 1980 nästan rekordår trots svårigheter och 1981 bättre än
året innan trots stora naturliga svårigheter.

Bomullsproduktionen ökade i genomsnitt 2,9 % mellan 1953 och
1981. Men mellan 1979 och 1981 var ökningen 11 %. Oljeväxter
ökade 3,1 % mellan 1953 och 1981. Men mellan 1979 och 1981 var
ökningen 25,1 %.

Och så vidare. Alltså utvecklingen för den del av
jordbruksproduktionen vilken går direkt till marknaden, bomull, oljeväxter,
sockerrör och sockerbetor, teblad och så vidare visar en snabb ökning.
Spannmålsproduktionen däremot ökar inte mycket.

—	Den genomsnittliga per capitainkomsten på landsbygden är låg.
Men under senare år har den markant ökats. I 1970 års fasta priser
räknat var den:

år 1976: 113yuan.

år 1978: 134 yuan.

år 1979: 160 yuan.

år 1980: 191 yuan.

år 1981: 223 yuan.

Detta omfattar såväl inkomster från kollektivet som hushållens
inkomster från egen produktion och försäljning samt inkomster från
hushållsmedlemmarnas arbete i städerna; alltså vad de sänder
tillbaka hem till byn.

—	I princip har bönderna tillräckligt med mat. Men det finns stora
olikheter mellan olika områden. Det finns också olikheter mellan
olika familjer. Vissa har det bättre än andra. Detta är inte fel. Det är
tvärtom en allmän snabb ekonomisk utveckling. Det är inget fel att
några blir rika före andra. Vår politik innebär tvärtom att några rika
bör berika sig före de andra. Förr fanns det restriktioner. Ingenskulle få mer än si eller så. Detta dämpade arbetslusten. De starka
och initiativrika tappade lusten att arbeta och de fattiga satt slött och
väntade på att få sin tilldelning. Nu skapar vi en medveten
ojämlikhet. En ojämlikhet såväl mellan individer som mellan provinser och
regioner.

-	Den rike är ett gott exempel för de andra. Rikedomen är
föredömlig. Staten blir starkare. Hela samhällsekonomin utvecklas
snabbare. Denna politik är en effektiv politik. Den tvingar fram
utveckling. Fakta visar att med denna politik har under senare år
alltfler brigader passerat den gräns där medlemmarna tjänar mer än
300 yuan per capita och år.

(När man talar om ojämlikhet mellan olika provinser i
Kina bör man komma ihåg att den - som i alla länder i
Tredje världen - är mycket stor. Den totala per
capitaproduktionens värde - industri och jordbruk - var 5 558 yuan
i Shanghai men blott 473 yuan i Sichuan år 1981. I
Yun-nan, Tibet och Guizhou var den än lägre. Görs jämförelsen
sedan mellan stadsbor i Shanghai och bönder i
landsbygdsområden i Sichuan eller norra Shaanxi eller västra Gansu
blir förhållandet än mer markant. Liu Lin tillhör de bättre
brigaderna kring Yanan. Per capitaproduktionens värde
var där år 1981 335 yuan . . . mindre än en sextondedel av
genomsnittet i Shanghai!)

-	Förr flyttade vi fabriker från Shanghai in i landet. Nu går vi den
mer lönsamma vägen att låta fabrikerna vara kvar i de utvecklade
områdena. Efter december 1978 följer vi de ekonomiska lagarna
och producerar där det är billigast. I längden lönar det sig för
Shanghai att bidra till utvecklingen i inlandet varifrån det får sin
energi och sina råmaterial.

-	Speciellt i de fattiga och efterblivna delarna av landet kommer
ojämlikheten att öka. Det är nödvändigt. Där behövs till exempel
goda kadrer. I Kina som i alla andra länder finns en naturlig tendens
för folk att flytta till platser där de får bättre förhållanden. De kan
visserligen inte riktigt flytta hur de vill men tendensen finns där. För
att motverka detta och se till att också de efterblivna delarna av
landet får goda kadrer bör man genomföra en politik som gör att de
intellektuella vill stanna kvar. Om de behandlas väl och ges relativt
goda materiella villkor är de beredda att stanna kvar i inlandet ocharbeta där. Men det innebär också att ojämlikheten blir som allra
störst just i de områden som är allra fattigast. Det behövs ju extra
mycket för att få de intellektuella att vilja stanna där.

-	Det här gäller inte chaufförer och sådana. De har det bra i alla
fall. Det gäller de avgörande kadrer av teknisk och administrativ art
som annars skulle flytta ner mot kuststäderna.

-	Denna nya politik kommer att gälla för lång tid framåt. Det
kommer inte att bli några plötsliga förändringar. Bönderna kan lita
på att partiets kurs nu ligger fast. Många bönder har visat sin oro
över politiken men ingen ändring kommer att ske och

1)	Kina fortsätter socialismens väg. I det fallet sker ingen
ändring.

2)	Produktionsmedlen blir inte privata.

3)	Ansvarigheten kommer att gälla under mycket lång tid.

4)	Såväl det statliga intresset som kollektivets och individens
intresse har tagits hänsyn till.

-	Speciell hänsyn vid genomförandet av den nya politiken skall
tas i vissa områden. Dessa är:

1)	Gamla revolutionära baser och basområden under kriget.

2)	Bergsområden.

3)	Minoritetsområden.

4)	Avlägsna områden och gränstrakter.

-	Regeringen understryker behovet av planering och i de
områden där bönderna föredragit saluproduktion så att
spannmålsproduktionen minskats vidtas naturligtvis åtgärder. Planeringen skall se
till att det inte uppstår obalans. Det gör man genom att ge bönderna
ett materiellt intresse av spannmålsodling. Men politiken att
importera spannmål kommer att fortsätta länge än ty den är lönsam. Den
gör det möjligt att använda jorden på bästa sätt. Likaså fortsätter
politiken att steg för steg ändra matvanorna så att folk övergår till
vete och det därmed blir möjligt att exportera ris. Ris ger goda
exportinkomster. Förr ökades vetearealen på ett sådant sätt att
produktionen av mer lönsamma grödor eftersattes. Nu odlar vi den
lönsammaste grödan och exporterar vad som ger goda inkomster
och importerar vete.

-	Ansvarighetssystemet kan genomföras på många olika sätt.
Allt efter de lokala förhållandena utformas systemet så att
ansvarigheten gäller ett helt arbetslag eller en individuell familj. I vissa fallinnebär detta att kollektivet fortfarande kan betala för lärare och
sjukvård och i andra fall innebär det att dessa välfärdssystem
avskaffas. Men de grundläggande garantierna för de familjer vilka består
av arbetsoförmögna och sjuka och åldringar utan anhöriga som kan
ta hand om dem och familjer vilkas söner tjänar i Folkets
befrielsearmé bör dock i sådana fall säkras genom att det upprättas kontrakt
mellan de hjälpbehövande och det lokala kollektivet.

(Man gav också olika exempel på hur kontraktsystemet
utformades. Men man sade samtidigt att jag borde se efter
själv. Jag redovisar alltså hur systemet fungerar så som man
beskrivit det på ort och ställe; det blir tydligare och
begripligare.)Till den nya jordbrukspolitikens historia

Från slutet av år 1955 till de första månaderna år 1956
organiserades praktiskt taget samtliga bönder i socialistiska
jordbrukskollek-tiv av högre slag och deras egna produktionsmedel blev kollektiv
egendom. Bönderna blev icke lyckliga när löftet att betala dem för
vad de hade överlämnat till kollektivet aldrig uppfylldes.

År 1957 började bönderna i vissa områden praktisera systemet att
lämna produktionskvoter till hushållen. Detta kom dock snabbt att
kallas ’spontan kapitalistisk tendens’ och stoppas.

Under de tre åren av allvarliga ekonomiska svårigheter
(1959-1961) tog många bönder åter för att rädda sig från hungersnöd sin
tillflykt till att lämna produktionskvoter till individuella hushåll.
Denna gång uppmärksammades denna massrörelse av vissa ledande
kadrer vilka fann systemet effektivt för att öka produktionen och
förse bönderna med föda och kläder. Dessa kadrer föreslog partiets
centralkommitté att ansvarighetssystemet i åkerbruket skulle
erkännas. Strax därefter blev detta skarpt kritiserat som revisionism.

Efter den Elfte centralkommitténs tredje möte (december 1978)
som rättade till ’vänster’-misstagen i landsbygdspolitiken gavs
kvoter för jordbruksproduktionen till arbetslag i vissa områden.
Bönderna föredrog ett ansvarighetssystem där kvoter gavs direkt till
hushållen. På de ställen där de lokala ledarna, med
centralkommitténs stöd, prövade detta system ökade produktionen.

I oktober 1980 upprättade Centralkommittén ett dokument som
grundades på massornas erfarenheter och förespråkade olika former
av ansvarighetssystem i landsbygdsproduktionen och tillät bönderna
att välja formen där hushållen var ansvariga. Böndernas entusiasm
för produktion, vilken undertryckts under så många år, släpptes
äntligen loss.

Du Runsheng, inlägg i gruppdiskussionen på Tolfte kongressen.Ett föredömligt härad

Fengyang härad i Anhui-provinsen är nu ett föredöme. Man kan
säga att det för åttiotalets jordbrukspolitik har getts den roll som
Dachai hade för Mao Zedongs jordbrukspolitik; det goda
exemplets.

Det var ett fattigt härad. Det var ett tiggarhärad. Nio år av tio var
missväxt. Det var i detta härad ansvarighetssystemet utvecklades till
individuella kontrakt.

Vice ordförande Wang Zhangtai:

-	Häradet har 540 000 invånare i 45 folkkommuner och 2 städer.
Här odlas huvudsakligen ris och vete. Den totala odlade arealen är
1 200 000 mu. Till de antika bevattningsanläggningarna kommer
vad som anlagts sedan befrielsen. Nu är 650 000 mu bevattnade
därav 350 000 mu så ordentligt bevattnade och dikade att de ger
god skörd helt oavsett vädret.

-	Från 1949 till 1955 utvecklades jordbruksproduktionen väl och
i lugnt tempo. Produktionen steg från 99 000 000 jin år 1949 till
260 000 000 jin år 1955. Därefter följde en sicksackutveckling. År
1978 producerades 295 000 000 jin, det bästa året hade varit 1977
med 360 000 000 jin. Häradet blev ökänt i hela landet för sin
efterblivenhet.

-	Mellan 1949 och 1978 förmådde vi inte förse staten med en
enda jin spannmål. Staten fick tvärtom förse oss med 370 000 000
jin under denna tid för att hålla svälten borta. Under samma tid
investerade staten 44 000 000 yuan i anläggningsarbeten och
kommuner, brigader och arbetslag tog lån på sammanlagt 23 000 000
för att förbättra produktiviteten. Därtill gav staten 40 500 000 yuan
i nödhjälp och 11 800 000 yuan för att avhjälpa hungersnöd.

-	90 % av befolkningen är bönder och de var djupt generade
över denna efterblivenhet och brist på utveckling. Efter den Elfte
centralkommitténs tredje plenum i december 1978 organiserade vi
diskussioner bland bönderna och fann en ny utväg. Vi genomförde
ansvarighetssystemet med direkta kontrakt mellan individuella hus-håll och kollektivet. Första året det nya systemet tillämpades var
1979, då producerade vi 440 000 000 jin, 1980 producerade vi
502 000 000 jin och 1981 642 000 000 jin. Är 1979 kunde vi till
staten lämna och sälja 89 000 000 jin, 1980 hade detta stigit till
115 000 000 jin och 1981 till 230 000 000 jin. Detta har inneburit
stora förändringar. År 1978 var den genomsnittliga per
capitainkomsten 70 yuan, år 1981 var den 295 yuan. Under de senaste tre
åren har bönderna byggt 30 000 rumsenheter hus med tak av bränt
tegel, köpt 15 000 symaskiner, 16 000 cyklar, 42 000 armbandsur
och 60 000 radioapparater. Den kollektiva ekonomin blomstrar.
Brigaderna har byggt 160 kilometer landsväg som kan brukas såväl i
torrtid som i regn och för 250 kilometer högspänningsledningar har
50 % betalats direkt av de individuella hushållen och 50 % av
staten. Vi har byggt 30 biografer vilka också kan användas som
teatrar. Biljettintäkterna täcker omkostnaderna.

-	Det finns jordbrukskontrakt och kontrakt för specialiserade
hushåll. De specialiserade hushållen sysslar med djuravel eller
hön-serier eller hantverk eller handel eller annan serviceverksamhet.
Men nio hushåll av tio sysslar med jordbruk. Kontraktet upprättas
mellan kollektivet och hushållet. Det är familjens överhuvud som
undertecknar det för hela sin familj med söner och döttrar och även
sonhustrur om så är.

—	Jord, djur och maskiner fördelas. Jorden är det enda som inte
kan säljas och köpas. I detta härad fanns 40 000 djur, bönderna har
sedan köpt ytterligare 20 000. Det fanns 15 000 traktorer,
bönderna har köpt 15 000 till.

-	Jorden fördelas på hushållen enligt antalet familjemedlemmar
och efter allmän diskussion så att fördelningen blir hederlig. Den
förblir kollektiv. Vi har förklarat för bönderna att vi garanterar två
oföränderligheter:

1)	Det kollektiva ägandet av jorden är oföränderligt. Jord kan
icke säljas, icke köpas och icke arrenderas.

2)	Ansvarighetssystemet är oföränderligt för överskådlig tid.

—	Om familjen delas, om överhuvudet dör, om sönerna bildar
egna hushåll, om döttrarna gifter sig angår detta icke kollektivet.
Familjen får själv dela upp jorden. Den jord som en gång delats ut
till en familj på grund av dess antal minskas icke om antalet
familjemedlemmar minskas. Fördelningen står fast.(Arrende är icke tillåtet men samverkan är tillåten. Den
kan till exempel ta sig den formen att den jordbrukare som
framgångsrikt och skickligt odlar till exempel hybridris på
sin egen jord åtar sig att odla detta också på andras jord
och därvid åt markbesittaren lämna en del av skörden.)

- Kontraktet undertecknades mellan laget och det enskilda
hushållet. I detta kontrakt fastställes de rättigheter och skyldigheter
som tillkommer staten, kollektivet och det enskilda hushållet.
Kontraktet fastställer den statliga jordbruksskatten. Den är fast. Den
förblir oförändrad. Det fastställer den statliga inköpskvoten. Detta
är kontraktsinnehavaren skyldig leverera till fastställt pris. Har han
inte dessa produkter får han köpa in dem på öppna marknaden.
Men kvoten är satt så att kontraktsinnehavaren utan vidare bör
klara den. Kontraktet fastställer också kontraktsinnehavarens
avgifter till kollektivet för avlönande av kadrer och andra kollektiva
uppgifter. Kontraktet fastställer också den allmänna
produktionsplan kontraktsinnehavaren har att följa. Det kontraktsinnehavaren
producerar utanför och över kontraktet får han göra vad han vill
med. Sälja på marknaden eller vad han vill. Kontraktet löper på ett
år och kvoterna är naturligtvis föränderliga.

(Jordägandet är kollektivt men vilken är i verkligheten
ägandeformen? Jord kan ärvas och behållas - samt även
naturligtvis förloras . . . om man inte betalar skatt och
fullgör de skyldigheter som är förknippade med
jordbesittan-det - och jord kan också överlåtas åt andra att bruka mot
del i skörd — även om det inte kallas arrende utan
samverkan. Jorden kan däremot inte så som tidigare i Kina köpas
och säljas och pantförskrivas.

Det formella argumentet att äganderätten förblivit
oförändrad och är fastlagd i grundlag och lag tycks mig mycket
formell. Det verkliga ägandet-besittandet-brukandet tycks
mig mera besläktat med det gamla Indien där fursten ägde
all jord men bönderna besatt och brukade den. Dock var
Indien feodalt och Kina är socialistiskt. Men situationen är
inte den som rådde vid tiden för jordreformen under
befrielsen: jorden är visserligen fördelad bland bönderna
igen men det pågår i dessa härad ingen utveckling fram mot
arbetslag för ömsesidig hjälp; den samverkan som före-kommer mellan olika hushåll styrs av marknadens krav och
möjligheter.

Tag en jämförelse:

Hantverket är åter fritt. Mot erläggandet av stadgad
skatt och utan andra eller tillfälliga pålagor kan
hantverkaren tryggt arbeta för att öka sina tillgångar. De är
okränk-bara i ett socialistiskt samhälle då de är resultatet av hans
egen arbetsinsats och icke härrör från utsugning. Sedan
den 17 oktober år 1981 har dock hantverkaren rätt att i sin
verkstad anställa två lönearbetande hjälpare och ha fem
betalda lärlingar. Alltså sju personer. Fortfarande anses
egendomen vara resultat av hantverkarens personliga
arbetsinsats och icke härröra från utsugning och alltså vara
okränkbar. Ord och verklighet täcker inte längre
varandra.)

-	Den kooperativa hälsovården har upphört. Läkarna har i stället
bildat en kollektivklinik där läkarlaget självt bär ansvar för profit
och förlust. Bönderna betalar för behandling och konsultationer.
När det gäller den förebyggande hälsovården upprättas kontrakt
mellan lärarkollektivet och staten. På så sätt genomförs åtgärder
mot polio, malaria, mässling för vuxna, difteri och encefalit.
Besluten om åtgärderna och taxorna fastställs centralt. De statligt
anställda kadrer, tjänstemän, fabriksarbetare och anställda i den statliga
handeln, får däremot sin sjukvård bekostad av staten. Kvinnor på
landsbygden är inte skyldiga att uppsöka sjukhus eller läkare eller
barnmorskor vare sig före eller efter barnafödandet men de kan
naturligtvis göra det om de vill, men då kostar det.

-	93 000 ungdomar går i skola. 95 % av barnen i skolåldern går i
skola i staden; på landsbygden är det färre. Vissa familjer vill nu inte
släppa sina sjuåringar och åttaåringar till skolan utan behöver dem
som arbetskraft. År 1978 gick 12 000 barn till första klass. Sedan
sjönk det till 10 000. Nu är det något bättre, 11 000. Vi räknar med
att ungefär 2 000 barn hålls i arbete hemma. Om ungefär tre år
hoppas vi vara tillbaka till 1978 års siffror. Då har bönderna fått det
såpass bra att de har råd att låta sina barn gå till skola.

-	Av stadsbarnen går 50 % vidare till mellanskolan. Av
lands-bygdsbarnen går 20 % vidare till mellanskola. De statliga utgifterna
för skolväsendet belöper sig till 3 300 000 yuan. Kollektiven betalar540 000 yuan. Skolavgiften utgör 5 yuan per elev och termin i
grundskolan och 12 yuan per elev och termin i mellanskolan.
Avgiften är densamma på landsbygden som i städerna.

-	Tidigare tog vi inte familjeplaneringen tillräckligt på allvar. För
tio år sedan var tillväxten 30 per tusen. 1976 hade vi fått ned den till
23 per tusen. 1981 var den nere i 12,5 per tusen. Vi tror det är svårt
att komma under 10 per tusen. Men vi har nu instiftat ett system
med belöningar och straff och detta ger resultat. Av 53 000 kvinnor
i fertil ålder vidtar 42 000 befruktningshindrande åtgärder. Dessa
är: sterilisering, spiraler, injektioner, piller och kondomer för
männen. Av steriliseringen utförs 98 % på kvinnor och 2 % på männen.
Skälet till detta är att feodala föreställningar ännu är starka.
Mannen är familjens överhuvud och den som skaffar inkomster till
familjen. Han försörjer familjen. Om något händer eller om hans
styrka avtar går det illa för familjen. Vi har försökt genomföra
kampanjer för att männen skall sterilisera sig - det är ju också en så
mycket enklare och ofarligare åtgärd - men även i de fali vi lyckats
övertala männen satte sig kvinnorna emot det. Familjens kvinnor
kom till kliniken och släpade bort mannen. De var rädda om hans
kraft.

—	Mellan 5 och 10 % av de kvinnor vilka genomför
preventivåtgärder misslyckas. Varje vår och varje höst genomförs därför en
kontroll och i fall av havandeskap vidtas abort.

-	Vi ger belöning till enbarnsfamiljer. 5 yuan per månad från
kollektivet om det är en pojke och 6 yuan per månad om det är en
flicka. Enbarnsfamiljer erhåller därtill en extra privat jordlott. De
privata jordlotterna berörs ju inte av kollektivets jordfördelning.
Om det rör sig om en statligt anställd erhåller familjen extra
bostadsutrymme. Endabarnet har därtill företräde till utbildning och
annat.

—	Tvåbarnsfamiljen drabbas däremot av straff. För det andra
barnet måste familjen betala 5 yuan i månaden. Dessa pengar
används för att belöna ettbarnsfamiljerna. Vid tredje barnet
fördubblas böterna. Denna politik kommer att följas under lång tid
framåt till dess befolkningstalet blivit stabilt. Då kan man tänka sig
tillåta tvåbarnsfamiljer. Situationen är nämligen mycket allvarlig.
Befolkningsökningen är ett svårt problem. För några år sedan
trodde vi att vi med dessa åtgärder skulle kunna komma ner till enbefolkningstillväxt på 9 per tusen. Nu inser vi att vi inte klarar detta
mål. Men vi har nått 12 per tusen.

-	Det finns undantag naturligtvis. Om det första barnet är
utvecklingsstört tillåts familjen skaffa ett andra barn utan att drabbas
av några straffåtgärder.

-	Familjer i svårigheter, familjer som förlorat sin
familjeförsörjare, gamla utan anhöriga som kan försörja dem, sjuka som inte kan
försörja sig och familjer med söner i Folkets befrielsearmé får hjälp
och bidrag av kollektivet. Häradet har en kvot på 300 rekryter till
Folkets befrielsearmé. Vi får 50 000 ansökningar. Det är en
besvärlig tid när vi skall välja bland dem. Nu finns det 1 050 familjer i
häradet som har en - eller i vissa fall två - i armén. De får ett årligt
bidrag på 176,50 yuan per soldat från kollektivet. Om en familj
alltså har två söner i armén får familjen mer än 300 yuan årligen från
kollektivet.

-	Med de familjer vilka har svårigheter upprättas ett kontrakt.
De utgör inte ens ett hushåll på hundra. Enligt detta får de så och så
mycket av det och det. Det beror på de individuella
omständigheterna. De kan också få lån mot låg årlig ränta - 1,8 % - för att hjälpa
sig ur tillfälliga svårigheter.

-	Familjer med bara dotter eller döttrar räknas lika som barnlösa
familjer när det gäller att få bidrag.

-	Vi har nu praktiserat socialism i trettio år och lärt oss några
allvarliga läxor. Det var alltför mycket dirigerande och alltför många
kontroller. Allt initiativ dödades. Vi följde också en jämlik politik
när det gällde distribution. Den flitige och den late fick nästan lika
mycket. På så sätt blev de skickliga bönderna inte belönade och
hade ingen entusiasm i arbetet. Det fanns ingen plats för begåvning
och duglighet. De som arbetade hade också alltför många basar.
Olika ledare gick omkring och bestämde över arbetet och de måste
försörjas.

-	Nu har vi kunnat avskaffa en tredjedel av kadrerna på
brigadnivå. Deras arbete behövs inte då de enskilda bönderna själva sköter
sitt arbete och sina räkenskaper. De kan arbeta med jordbruket i
stället.

-	Men det finns också negativa tendenser i denna utveckling som
vi måste se upp med. Det kommer att ta fem eller tio år till att reda
ut dessa problem. De är:1)	Det politiska och ideologiska arbetet har blivit svårare. Förr
när folk arbetade kollektivt var det möjligt att genomföra ett
politiskt arbete där man förklarade den förda politiken och de problem
landet och häradet står inför. Nu är detta svårt.

2)	Förr var det färre gräl och konflikter och dispyter mellan de
olika hushållen och de som förekom var lätta att lösa. Nu är det
många konflikter och de är svåra att lösa.

3)	Det är svårare att kontrollera användandet av jorden. Förr
sköttes jorden av laget och det kunde inte förekomma något intrång.
Nu förekommer det att bönder tar av jorden för att göra soltorkat
tegel och på så sätt skövlar den. Det har också förekommit att
familjer bygger hus på den jord de erhållit.

4)	Det är nu svårt att erhålla den mark som måste tas i anspråk
för kollektiva och nödvändiga anläggningsarbeten.

5)	Antalet skolelever på landsbygden har sjunkit.

6)	Det är svårare att genomföra familjeplaneringsarbetet.
Möjligheterna till belöningar och straff är mindre. Förr kunde laget dra
böterna direkt ur distributionen. Nu måste kadrerna gå från hus till
hus och be folk betala sina böter och det har visat sig svårt. Vi har
diskuterat detta och kommit fram till att vad vi kan göra med sådana
som vägrar betala sina böter är att vägra dem rätt att köpa
konstgödsel. Då tvingas de betala.

- Men viktigast av allt förblir det ideologiska arbetet. Vi har talat
om administrativa åtgärder men de ideologiska är avgörande.
Därför har vi nu i varje folkkommun en heltidskader som sysslar med
familjeplaneringens ideologiska problem.Bilder från Fengyang härad

General, stenskulptur, vägen upp till förste Ming-kejsarens föräldragrav (ca 1370).
Damiao folkkommun, Fengyang härad. Just klassat som nationellt minnesmärke.För att förhindra översvämningar och möjliggöra bevattning under torka togs år 1970
- under kulturrevolutionen - beslutet att genomföra det stora Hui-flodsprojektet.
1973 inleddes anläggningsarbetena. Nu är floden under kontroll och 50 000 000 mu
har räddats. De ledande teknikerna har arbetat här sedan kulturrevolutionen.Wang Zhangtai, vice ordförande i Fengyang härad. Kontraktssystemets förespråkare.Partisekreteraren i Zhangyong arbetslag Damiao folkkommun förklarar
socialvårdens principer.

Zhang Qihai, 40 år. Åt den friske, starke och duktige ger kontraktssystemet välstånd
och så småningom rikedom.I det fattigaste av arbetslag, Houyang arbetslag i Xisong brigad i Damiao
folkkommun har den forne bokhållaren nu blivit rik bonde och kunnat bygga detta tvåvånings
tvåfamiljshus ute på åkern.

En ung bonde av ny typ. Försörjer sig delvis som åkare och delvis som fotograf.Mao hade fel. Jag vet, förr var jag kader, nu är jag rik.Invägning av spannmålsleveranser Damiao folkkommunDär en dynasti grundades

Härifrån Fengyang härad kom den tiggare, munk och krigare som
enade Kina och blev den förste kejsaren av den stora
Ming-dyna-stien. Det var år 1368 Zhu Yuanzhang, kejsar Tai Zu, grundade
dynastien och året därpå började han uppföra sin stora
rikshuvud-stad här. Fem år byggdes Zhongdu. En stad med palats och murar
och starka befästningar. En stad som täckte 76 km2. Men år 1375
ändrade kejsarens uppfattning och övergav sin huvudstad och lät
bygga en ny i Nanjing. Men han lät bygga den efter mönster från
Zhongdu och när dynastien år 1421 flyttade huvudstaden från
Nanjing till Beijing, då formades det kejserliga Beijing efter mönstret
från Nanjing som formats efter mönster från Zhongdu.

Man har nu återfunnit den första huvudstaden. Man har börjat
utgrävningar. I mars 1982 förklarades Zhongdu vara ett nationellt
minnesmärke. Man talar om Zhongdu. Man talar om kejsar Tai Zu
och berättar om honom och vi besöker hans föräldragrav med dess
gravallé av stenskulptur. Djur och gestalter stramare och stiligare än
de vid Ming-gravarna som är intressantare än de vid Ming-gravama
utanför Beijing.

Jo, Tai Zu var härifrån. Och staden fanns här. Och graven fanns
här. Och skulpturerna är fascinerande och de var kända även om
inte mycket besökta av utlänningar under senare år då hela området
tillhörde de stängda.

Men Ming-dynastien var den sista stora han-kinesiska dynastien.
Den enade det gamla Kina och återställde freden och det var till den
dynastien patrioter och upprorsmän under Qing-dynastien såg
tillbaka.

Det kan vara en tillfällighet att just det härad där den förste
kejsaren av den stora Ming-dynastien hade sin hemort också blev
det härad som över hela Kina skulle förklaras föredömligt när det
gällde att återställa en god och beprövad jordbrukspolitik efter en
tid av förvirring och förvillelse.

Det kan också vara ytterligare en tillfällighet att just som häradetförklaras politiskt ekonomiskt föredömligt förklaras resterna av den
förste Ming-kejsarens första huvudstad (som ju blev föredöme) vara
nationellt minnesmärke.

Men jag tror inte riktigt på sådana tillfälligheter. Minst av allt tror
jag på dem i det historiemedvetna Kina.

Jag reser kring i Fengyang härad. Besöker folkkommuner,
brigader och enskilda bönder som arbetar enligt nya kontrakt. Jag lyssnar
och antecknar. Men jag kan inte skapa en helhetsbild. Jag saknar
referens. Jag har inte varit här tidigare. Man säger mig att det för
blott några år sedan här var så eländigt att bönderna försågs med
officiella ”tiggarcertifikat” och gick och tiggde och man visar mig på
överfyllda silor och säger att nu är allt helt annorlunda. Jag har inga
skäl att tvivla vare sig på de ena eller de andra uppgifterna. Men jag
får dem inte att stämma.

Detta är en viktig markering; mina värdar ljuger inte. Man brukar
inte ljuga i Kina. Det har jag knappast varit med om. Man brukar
också svara sanningsenligt på frågor. Det gäller blott att kunna ställa
rätt frågor. Att ta fatt i de avgörande leden. Här i Fengyang härad
lyckas jag aldrig ställa sådana frågor att jag når klarhet. Jag kan
fortfarande inte förstå vilka faktorer som gjorde att Fengyang var så
dåligt och därmed förmådde på en gång bli så föredömligt. Jag tror att
förklaring finns i den lokala politiska situationen. Men den är mig
okänd. Jag vet inte heller hur jag skall fråga för att få relevanta svar.
Det är inte som i Liu Lin där jag känner folk sedan flera decennier
och vet vilken politik de drev det året och det året och det året.

Men om jag inte lyckas nå klarhet i helhetsbilden och begripa hur
det egentligen gått till att Fengyang tagit detta språng når jag
däremot fram till en rad begripliggöranden som både besvarar och reser
frågor.

-	Hur i detalj styr den allmänna planen den enskilda
kontrakts-jordbrukaren?

-	Det finns en rätt detaljerad produktionsplan. Den kan han
följa. Men kontraktsjordbrukarens skyldigheter i ordets egentliga
mening uttrycks blott i spannmål eller gröda. Han kan själv välja
efter lönsamhet och förmåga. Vi använder alltså priset som
styrmedel. Det fanns stort behov av soja och priset var högt. Nu är
lagren fyllda och vi sätter ner priset och jordbrukarna styrs över till
annan produktion. Detta ger trygghet åt den genomsnittlige mensamtidigt möjligheter till verkligt lönsamma initiativ för den driftige.
På så sätt kan vissa bli rika snabbt och därmed föredömen.

Zhang Qihai är 40 år. En kraftig man. Frisk och stark. Familjen
har två och en halv arbetskraft. Han har 18 mu varav 16,8 på
kontraktet och 1,2 i privat jordlott. I år har han byggt hus. Huset har
tegeltak. Nu skall han köpa symaskin. När elektrifieringen blir klar
skall han köpa TV. Han skall också köpa traktor.

-	Det är bättre nu, säger han. Jag bestämmer själv. Jag kan
gödsla precis när det är rätt tid. Ingen säger åt mig. Det blir inget
spill. Det blir ingen spilltid. Det blir ingen inblandning. Jag vet vad
jag skall göra för att få god skörd.

Totala produktionsvärdet var 6 000 yuan år 1981. Maten för
familjen inte inräknad. Efter de olika omkostnaderna återstod 4 500
yuan i nettoinkomst.

Den statliga jordbruksskatten är 410 jin spannmål. Han har
skyldighet sälja 509 jin till staten för 0,12 yuan per jin. Hans allmänna
produktionskvot är 11 400 jin spannmål.

—	Det vore omöjligt att inte överträffa den, säger han. För mig
åtminstone.

Han har skyldighet att vart år betala:

14,56 yuan till kollektivfonden,

8,07 yuan till lagets välfärdsfond,

38,74 yuan till fonden för utbetalningar av olika understöd
inklusive brigadens kadrer,

7,41 yuan till fonden för utbetalningar av olika understöd i laget.
Han har 5 mu bevattnad jord för risodling. Han behöver vatten två
gånger årligen. Var gång får han betala 5 yuan för varje mu till laget
som sedan betalar vidare.

—	Det går oss väl, säger han.

—	Han är alls inte den mest framgångsrike, säger kadrerna.

-	Det är ett samhälle för den som är ung och frisk och stark och
kunnig, säger Gun.

På ett annat ställe är det en man som varit kader i tjugo år men
som nu är kontraktsjordbrukare och har fått det bra. Han talar med
stor och tigande entusiasm:

-	Förr fanns det arbetsledare och bokhållare och allt möjligt.
Men nu behövs sådana inte. Förr var alla så lata och ingen ville
arbeta. Ledaren blåste i sin pipa men bonden bara vände sig påsidan och snarkade. Sedan blåste ledaren igen och då gick bonden ut
och såg på vädret. Sedan blåste ledaren en tredje gång och då rökte
bonden en pipa tobak. När ledaren blåst ytterligare några gånger
behagade bonden traska mot åkern men han gick så sakta så sakta
och sedan arbetade han så litet han kunde och gick hem så fort han
fick möjlighet. Men alla fick tio arbetspoäng. Den late fick lika
mycket som den flitige.

-	Och de som sprang omkring och blåste i pipa och förde bok
måste ju försörjas de med. Men bönderna tyckte inte om att arbeta.
Så många som möjligt sökte bli kadrer och slippa arbeta. Från 1958
blev det bara värre och värre och mer och mer lättja.

-	Nu är allt så bra. Nu slipper vi arbeta åt de lata. Nu slipper vi ha
en mängd kadrer att försörja. Nu tvingas alla vara flitiga. Och nu är
det inte som förr att en i toppen bestämmer. Nu kan varje hushåll
avgöra.

-	Nu blir det också mer vetenskapligt jordbruk.

Vid det laget var hans entusiasm så stor för det nya och hans
förakt för det gamla så uttryckligt att jag frågade:

-	Med andra ord var den politik ordförande Moa förespråkade
helt felaktig?

Det blev tyst ett ögonblick sedan sade en häradskader:

-	Vi har kanske olika uppfattning i principfrågan.

-	Nej, sade jag, jag har ingen uppfattning när det gäller kinesiskt
jordbruk just nu annan än att jag vill höra vad ni anser. Det är därför
jag frågar om jag bör uppfatta detta som att ordförande Mao
Zedongs politik var helt felaktig.

Men på det fick jag inte svar.

Men en stund senare tar en annan före detta kader upp frågan på
nytt. Han har byggt sitt hus 1980. Skördarna är bättre. Utsädet är
bättre. Nu kan man också använda såväl hushållsgödsej som
konstgödsel. Förr ville man inte gärna ge den dyrbara hushållsgödseln till
åkrarna utan sparade den för att använda den blott på den privata
jordlotten.

-	Nu är det också så att alla arbetar. Förr var vi fulltaliga bara vid
skörd. De flesta stannade hemma. Vår erfarenhet är att vi nu har
mer kontanter och mer spannmål och att vi är den första generation
som fått möjlighet att bo i ordentliga hus. Levnadsstandarden har
gått upp dessa senaste år.Utan socialism skulle Kina inte varit vad det är. Det är klart.
Men i jordbruket har vi förlorat mer än tjugo år. Under denna långa
tid har den förda politiken varit oriktig. Den har varit oriktig på två
sätt.

—	Politiskt har den varit oriktig genom att ta klasskampen som
den avgörande frågan. Det var fel ty efter 1956 var Kina inte längre
ett samhälle med klasskamp. Efter 1956 var huvudmotsättningen
den mellan behov och låg produktivitet. Alltså skulle man sedan
1956 tagit produktiviteten som huvudlänk och satsat alla krafter på
att höja produktionen. Men det gjorde man inte.

—	Det andra var att politiken genomfördes med
kommandometoder och genom centralisering. Allting blev till administrativa
åtgärder med centraliserade beslut. All initiativförmåga lamslogs.

—	Dessa två misstag rättades till i december 1978. Men vi
fortsätter ju den socialistiska vägen och grunden är den kollektiva
ekonomin. Jorden har inte gjorts till privategendom. Att det nu råder
betalning enligt arbete betyder ju inte att den arbetande erhåller
hela frukten av sitt arbete. En del går till staten och en annan del till
kollektivet. Det behövs för att genomföra de stora gemensamma
anläggningsarbetena till exempel.

—	Marknaden används som supplement. Detta gäller också
kon-traktsjordbrukaren. Först måste han uppfylla sin kvot. Sedan kan
han bestämma själv. Om någon skulle koncentrera sig helt på tobak
som lönar sig bra och menade att han kunde köpa spannmål för att
fylla kvoten skulle vi ingripa. Vi måste ju vara vaksamma.Tendenser

I en kilometerlång kö står lastbilar. Chaufförerna sover i hytterna
eller sitter på vägen och spelar kort. Bilarna kommer från olika
brigader. De skall leverera tobak. Men det är söndag och vågen är
stängd.

Också på måndag står bilarna där. Chaufförerna sover i hytterna
eller spelar kort på vägen. Någonting kanske har gått fel i fabriken.
Den ser helt stängd ut.

Ännu på tisdag står bilarna där när vi kör förbi på vägen till
Da-miao folkkommun, Stora templets folkkommun. Där lät förste
Ming-kejsaren uppföra templet åt sina förfäder. Där finns 9
brigader, 89 arbetslag, 2 100 hushåll med sammanlagt 10 772 invånare
och från 1977 till 1981 har produktionen mer än fördubblats.

-	1977 var ett ganska gott år. Då producerade vi 4 950 ton. 1978
var det 4 175 ton men 1979 när vi började med produktionskvoter
avtalade med arbetslagen steg det till 6 325 ton och år 1980 till
7 675 ton. 1981 hade vi gått över till att göra avtalen direkt med de
individuella hushållen och då steg produktionen till 9 670 ton. Fakta
visar alltså att politiken är riktig. Räknat per invånare blir
produktionen nu 1 800 jin och till staten levereras 920 jin per invånare. Nu
år 1982 räknar vi med minst 11 000 ton.

Utanför folkkommunens siloanläggningar och invägningscentral
ringlade en väldig kö med bönder. De kom med spannmålssäckar på
skottkärror och dragkärror och traktorkärror. De hade väntat hela
dagen. Några hade varit där redan dagen innan. En del fick släpa sitt
lass hem igen och försöka komma dagen därpå. Alla småvägar
fylldes till trängsel av bönder som drog och sköt sina kärror och
traktorerna hostade och folk ropade åt varandra men det var ingen
glad stämning trots att det var rekordskörd som skulle levereras och
trots att staten betalade mer än på fria marknaden för spannmål.

-	Det finns ingen marknad för spannmål här. Ingen köper. Alla
lager är fyllda.

-	Bönderna är mycket kritiska mot oss nu, sade partisekretera-ren. Och de har rätt. Transporterna fungerar inte. Vi blir inte av
med våra lager. Se på dessa jordnötter. De är från förra skörden.
Redan förfars de. Och spannmålen ligger under bar himmel med
blott presenningar över sig. Det är fel i den statliga planeringen. Det
finns inga järnvägsvagnar. Skörden ruttnar bort. Vi har inte silos och
vi har inte folk nog att väga in. Bönderna producerar och får betalt
men mer blir det inte.

—	Vi har gjort de starkaste protester till myndigheterna. Men
ingenting händer. Det fortsätter att vara lika illa. Och vi här i
folkkommunen har inga möjligheter att lösa frågan på egen hand.

Zhangyong arbetslag var en påver lerby; en fattig och fortfarande
efterbliven folkkommun som varit känd för sin fattigdom i ett härad
som sades ha blivit så efterblivet att dess invånare måste tigga och få
nödhjälp för att inte svälta.

—	Flickan som är ansvarig för familjeplaneringsarbetet här i laget
är inte härifrån, sade partisekreteraren. Hon är från Shanghai. Hon
blev kär i en pojke från byn och gifte sig och stannade kvar.

—	Det var ovanligt, sade jag.

—	Nej, sade partisekreteraren. Det är inte så ovanligt. Det var
ungefär tvåhundra flickor från Shanghai som stannade kvar
häromkring och gifte sig och några pojkar stannade också. Många bland
dem har olika funktioner nu. De hade ju utbildning.

Senare, när vi talade om det på hemresan sade Gun:

—	Kring Yanan har ingen från städerna stannat i någon brigad.
Det hade man inte ens hört talas om. Till och med Li Lin som ville
stanna och nog också förälskat sig och slagit rot har lämnat. Men i
Fengyang stannade flickorna. Där tycks Mao Zedong ha lyckats
med åtminstone den integrationen. Men har du tänkt på vad det
innebär? Till Yanan kom bara de allra bästa. Dit kom de höga
kadrernas barn. Dit kom aktivisterna. Vi känner ju många som
kämpade för att komma dit eller få dit sina barn men inte lyckades.
Det var fint att komma till Yanan som var gammalt basområde. Men
Fengyang var bara efterblivet och fattigt. Så de flickor som kom till
Fengyang var underklass. De var inga kaderflickor. De var
arbetarflickor. De lät nog inte så revolutionära och hade inte så välsmort
munläder som vissa av dem som tog sig till Yanan för att lära av
massorna, som de sade. Men arbetarflickorna från Shanghais
fattigkvarter kunde stanna och bli ett med fattigbönderna under det attkaderbarnen bara gjorde visit hos massorna. Kanske är det så det
går till. Kanske är det också nu så som Zhou Enlai sade att en
tendens täcker en annan och det gäller att se förbi tillfälligheterna
till de långa skeendena. Men tänkvärt är det att ingen stannat i
Yanan men så många stannade i det föraktade Fengyang.

-	Särskilt med det nya systemet är det viktigt att ta hand om de
familjer som råkat i svårigheter och är behövande, sade
partisekreteraren i Damiao folkkommun. En kommunkader har det till sin
heltidsuppgift. Det är en vice ordförande i folkkommunens styrelse.
Dels gäller uppdraget de anhöriga till sådana som tjänar i Folkets
befrielsearmé och dels de behövande.

I häradet som helhet är gränsen fastställd till 700 jin per invånare
och år. Det hushåll som befinner sig därunder betecknas som
behövande och måste få hjälp. Vi här i Damiao har höjt denna gräns nu
när produktionen ökat och vi har satt gränsen till 1 000 jin och 150
yuan. De som befinner sig därunder måste ges stöd och hjälp av
kollektivet.

-	Vi hade år 1981 25 familjer under fattigdomsgränsen. Att
hjälpa dem görs till en personlig ansvarighet för bestämda kadrer i
kommunen och brigaden. I år har 8 familjer hjälpts upp över
fattigdomsgränsen. Vi hoppas kunna hjälpa 12 familjer upp över gränsen.
Vi har tre principer för detta arbete:

1)	Den behövande familjens svårigheter blir bestämda kadrers
speciella ansvarighet. Alltså ett personligt ansvar att hjälpa familjen
och söka få den över fattigdomsgränsen. Ingen byråkrati.

2)	Ge de behövande familjerna långfristiga räntefria lån från
kollektivet så att de kan skaffa förutsättningar för att med egen
produktion ta sig över fattigdomsgränsen.

3)	Om familjen saknar familjeförsörjare, om mannen har dött
eller är sjuklig och arbetsoförmögen, då organiserar vi grannarna att
hjälpa till med plöjning och harvning och sådant. Vi understödjer
goda gärningar och visar att goda människor hjälper varandra.

Zhao Chonghua i Zhangyong var ensamstående mor med 4
minderåriga barn. Mannen insjuknade 1976 och avled 1979. Hon är den
enda arbetskraften i familjen. 1979 tvangs hon att gå ut för att tigga.
Av den spannmål hon fick in tvangs hon sälja så mycket att hon och
barnen inte hade nog att äta. År 1981 hade kollektivet upprättat
kontrakt med henne. Då fick familjen in 8 000 jin spannmål och för-tjänade alltsomallt 400 yuan per person. Då hade hushållet kommit
över fattigdomsgränsen.

- Men vår uppgift är att få upp familjen på hästen och sedan följa
ett stycke på färden.

Två personer hade det direkta ansvaret för familjen. Vice
partisekreteraren och arbetslagets ledare. Familjen befriades från
jord-bruksskatt. 145 yuan i bidrag betalades ut utan
återbetalningsskyl-dighet. Denna summa betalades ut i form av 700 jin
ammoniumsul-fat och 600 jin fosfat. Nu kan också den äldsta dottern delta i
arbetet. Arbetslagets ledare hjälpte till med att plöja, harva, skörda
och vanna. Nu behövs inga penningbidrag längre men under en
längre tid framåt måste hushållet få hjälp med arbete för att hålla sig
över fattigdomsgränsen.

Man diskuterar olika fall. Visar böckerna. Den nya politiken och
det nya kontraktssystemet och den nya individuella ansvarigheten
innebär inte att kollektivet överger de fattiga och de som har det
svårt menar man. Det är bara det att man nu får söka sig andra
vägar. Detta system för att hjälpa familjer i svårigheter upp över
fattigdomsgränsen har utarbetats i Nayang härad. Det är ett svar på
de svårigheter som uppstod för vissa familjer när det nya
ansvarighetssystemet med individuella kontrakt genomfördes.

Men det är de nya rika bönderna som är föredömen och goda
exempel. I tidningarna berättas den sedelärande historien om rike
bonden Wang Facai i Jiangxi. Han var alltid fattig trots att han
arbetade hårt. Och trots att han också hade fem hårt arbetande
söner förmådde han aldrig spara något vare sig före eller under
kulturrevolutionen. Livet var bara hårt. Men efter den Elfte
centralkommitténs tredje sammanträde i december 1978 blev allt helt
annorlunda. Inom kort hade han byggt ett nytt hus, köpt fem
möblemang för sönerna, fyllt 20 väskor med nya möbler och hade 30 000
yuan på banken och kontant i hemmet.

Men Wang blev ingen självisk man när han blev rik. Han var lika
villig att hjälpa andra som förr. Ofta kom han med förslag om hur
grannarna skulle öka sin risskörd så att också de skulle bli rika. På
fritiden arbetade han som bokhållare åt kommunen. Och under den
stora översvämningen i juni 1982 räddade han många grannars liv
med fara för sitt eget och i stället för att söka rädda sin egendom
ledde han sina grannar till säkerhet.När nu hans hus och hans egendom förstörts och grannarna såg
den så rike Wang förvandlad till fattiglapp igen tyckte de synd om
honom. Han hade offrat så mycket för deras bästa. Men Wang bara
skrattade och sade (enligt vad tidningarna skrev):

”Så länge som alla räddats betyder det ingenting vad jag förlorat.
Tack vare partiets utmärkta politik kommer jag med säkerhet att bli
rik igen.”

En särskild ideologisk poäng med historien är att Wang Facais
namn uttalas precis som ”fa cai” vilket betyder ”bli rik”. Detta
uttryck används bara då det gäller privat egendom. Den dröm som
fått så många miljoner utlandskineser att slita fjorton timmar om
dygnet i Sydostasien eller Förenta staterna är just drömmen om ”fa
cai”. Av den gamle mannen som flyttade berget har blivit herr
Wang, ”bli rik”.

Vi besöker också de nya rika bönderna i de fattiga byarna i det
som var det fattigaste av härad. De bygger nya hus. De bygger
tvåvåningshus till och med. De kastar ut de gamla sängarna och
köper nya riktiga järnsängar med riktiga dyra madrasser. Gun
hittar de gamla sängarna i en sophög. De är typiska asiatiska sängar
man kan träffa på från Sydeuropa till Kina. En träram på fyra ben
med flätverksbotten som går att spänna. De är lätta att tillverka.
Kostar mycket lite och är de mest funktionella och ryggvänliga
sängar man kan ha. De är också lämpliga för klimatet. Hon frågar
varför de kastats bort:

—	De är gammalmodiga! De är fattigmanssängar.

—	Men de är ju bättre än järnsängar med madrasser, säger Gun.

Man skrattar som om hon sagt något lustigt eller något lite
skamligt genant. De köper möblemang med stoppade möbler.

Några bland dem visar sig så småningom inte alls vara bönder
längre. En ung bonde har köpt en traktor samman med sin bror och
nu letar de körningar. Han är också specialist på att ge råd för
installation av metangasanläggningar. Råden är gratis. Staten
betalar honom. Men han har en kamera med sig och fotograferar
familjen som ber om råd:

—	De beställer alla några kort.

Han samarbetar med fotograferna i Banpo. Kanske skall han
börja syssla helt med fotografi. Fast han bor kvar i byn. Huset är nytt
och bra.Men framgångsberättelserna utmynnar också de i frågetecken.
Vilka är de nya rika bönder som är riktiga jordbrukare?
Partimedlemmar ofta. Före detta kadrer. Bokhållare, lagledare. Den som
nyss blåste i sin visselpipa och försökte få bönderna att arbeta
snabbare och effektivare är nu ensamjordbrukare med framgång,
har nått rikedom och skall vara ett föredöme.

-	Jag hör inuti huvudet vad folk talar om man och man emellan,
säger Gun till häradets kadrer när vi sett den förre bokhållarens nya
tvåvåningshus som byggs ute på fältet utanför den gamla
lerhydde-byn.

-	Den där ja! Han håller sig framme minsann. Är det inte så
bönderna egentligen säger om dessa som då var kadrer och nu blivit
rika? Det är ju inget konstigt att det just blir dessa som blir de nya
rika bönderna. Vilka andra har driftighet och kunnande och
kontakter nog? Men är det inte så folk säger egentligen?

Kadrerna som följer oss svarar inte direkt. Men efter en stund
säger en central kader:

-	Kanske.

-	Jag hör dem, säger Gun. De pratar så det surrar inne i huvudet
när jag ser den gamla byn och det nya tvåvåningshuset.

-	Hur kommer det sig att det går så mycket bättre nu, frågar jag
bokhållaren som blivit rik bonde.

-	Det är en ny politik nu, svarar han. Utsädet är bättre.
Jordbruket sköts vetenskapligt och framförallt har
produktionskostnaderna sänkts. I princip behövs nu bara en tredjedel av den
arbetskraft som behövdes tidigare.

-	Hur då?

-	Tag skördearbetet till exempel. Den åker som förr krävde tre
mäns arbete en hel dag skördas nu av en man på en dag. Han går
tidigare till arbetet och går senare hem och arbetar snabbare och
ser till att det inte blir något spill ty han är själv ansvarig. Jag vet
detta ty jag var själv ledare och måste fördela arbetet tidigare. Det
var ett elände. Det tog tre eller fyra gånger så mycket arbetskraft
att få något utfört då. Folk ville inte gå i tid till arbetet. De arbetar
sakta. De ville hem för att äta. De ville hem om kvällarna. Det var
bara ett fåtal som utförde ett ordentligt dagsverke. Men alla fick
lika många arbetspoäng. Nu får den som gör ett ordentligt
dagsverke också ordentligt betalt. Nu lönar det sig att gå tidigt tillåkern. Många går nu upp och till arbetet två timmar tidigare än förr.
Och nu sköts jordbruket vetenskapligt.

I den nye rike bondens gamla lerhydda satt ett stort porträtt av
ordförande Mao Zedong. Det var det enda porträtt av Mao jag såg i
Fengyang härad.Famil jeplaneringsalternati v

Vem kan inte bli rik? Den som följde partiets uppmaning och gifte
sig sent och skaffade blott ett eller två barn. Den får en liten
jordtilldelning och ont om arbetskraft. När han blir äldre och
tröttare blir han fattig.

Vem blir rik? Den friske, den starke, den kunnige med många
friska, starka och kunniga söner. Honom går det väl.

Men nu är familjeplaneringen inte längre en uppmaning; nu är
den en statlig plan. Nu är den en skyldighet.

Och folkkommunen uppfyller och överträffar den statliga planen:

-	År 1980 var vi en framgångsrik enhet i
familjeplaneringsarbe-tet. År 1981 överträffade vi planen:

80 kvinnor skulle steriliseras. Vi steriliserade 85.

80 kvinnor skulle få spiraler. Vi satte in spiraler på 110 kvinnor.

40 kvinnor skulle ha sena aborter. Vi lät utföra 48 sena aborter.

30 kvinnor skulle ha tidiga aborter. Vi lät utföra 35 tidiga aborter.

-	I år föreskriver planen högst 123 födslar. Vi har haft 70 födslar
och kommer att få ytterligare 23. Vi når alltså 93 i stället för 123
vilket är ett gott resultat.

-	Två gånger om året havandeskapskontrolleras alla kvinnor i
fertil ålder.

På kvällen säger Gun:

-	Jag undrar vad kvinnorna säger om allt detta egentligen. De
kvinnor som under kulturrevolutionen demonstrerade och bråkade
och sade att de sannerligen var halva himmelen och att de ville ha
egen arbetspoäng och inte bara räknas in i överhuvudets hushåll och
som menade att familjeplaneringen inte var bara barnbegränsning
och befolkningskontroll utan en fråga om kvinnornas
självständighet och frihet.

-	Det kanske inte fanns någon sådan rörelse i Fengyang, sade jag.

-	Det fanns det inte i Indien heller, sade Gun, men där började
kvinnorna bråka när Sanjay och de olika internationella
familjepla-neringsexperterna gick för långt.-	Bråket i Indien blev verkligt allvar först när männen utsattes
för tvångssterilisering, sade jag.

-	Men vad tror du de familjer säger där kvinnorna steriliserades
så tidigt att hushållet inte fick jord ordentligt och inte får någon
arbetskraft i framtiden? De som litade på kollektivet? De som
trodde att löftena höll?Den bittre

Han har passerat åttiofem och går mot de nittio nu och menar att
han snart skali dö. Fast han kämpar fortfarande mot sin sjukdom
och har inte gett upp. Han är en veteran. Respekterad och
pensionerad och jag vet inte om han har stort inflytande kvar. Men han var
med redan på tjugotalet och utformade sedan en hel del av Mao
Zedongs politik på landsbygden under fyrtiotalet. Ännu i år har han
varit ute på inspektionsresor. Han tar emot oss två gånger. Var gång
får vi en timme. Han är vital och fullständigt skarp och klar men mot
slutet av timmen är han mycket trött och när vi går ser jag att han
stöder sig tungt på sekreteraren och endast med stor ansträngning
förmår se ut som han brukade göra på foto. Vi har stor respekt för
honom. Nu år 1982 är han dock en mycket bitter man. Han talar om
sin bitterhet och bryr sig inte om vem som lyssnar.

—	Så man sade att nu gjorde en man tre mäns arbete! Och man
sade att nu var allting så bra och förr var allting så dåligt!
Fras-makeri. Ständigt samma eländiga frasmakeri. Sade man inte också
att nu gick man med entusiasm upp klockan tre på morgonen och
sprang till åkern fylld av lycka?

—	Visst går det att göra tre dagsverken på en dag. Om man
arbetar en dubbel arbetsdag genom att arbeta morgontimmar och
middagstid och kväll och sliter dubbelt hårt och om man håller sina
barn från skolan och kör ut dem på åkern klockan fyra på
morgonen. Ty det är så det går till.

—	Barnen går inte till skolan längre. Fattigböndernas barn hinner
inte få utbildning. Inte har de råd heller. Och om de går till skolan
då får de först göra ett halvt dagsverke på morgonen innan de går till
skolan och sedan göra ett halvt dagsverke på kvällen när de kommit
hem. Inte undra på att bondbarn blir dumma. Eller hur? Varför tror
du bondbarn är dumma och slöa i skolan och sitter och sover när de
andra är pigga och läraktiga? Så går det. Det ville vi ha slut på.
Undervisning och kroppsarbete skulle förenas och kroppsarbete är
stort och skapar människor och inte bara förlästa studenter. Men nuär det åter så att några barn får syssla med kroppsarbetet och andra
barn får syssla med läsning och läxor. Och vilka tror du det är som
tror sig om att bestämma i framtiden?

-	Lönsamheten skall styra! Profiten skall styra! Men det blir usla
människor när profiten styr. Det blir inte de bra människorna som
leder och det blir de hala och sluga och smickrande som tar sig fram.
Det blir ett ont samhälle.

-	Nu skall vad de kallar den så kallade vänstern bort och
apparaten skall rensas igen. Men vilka kastas ut och vilka blir kvar? Se till
dem som klättrar! Vilka är det? Det är frasmakarna från
kulturrevolutionens tid. De som sade det rätta i rätt tid. Kulturrevolutionen
togs över av frasmakare och de fyras gäng och nu fortsätter dessa att
klättra även om de fyra själva har fallit.

-	Siffrorna är vilseledande. Jag frågade: Nå hur går det? Och de
sade: Nu med ansvarighetssystemet och kontrakten går det äntligen
bra. Men jag tittade på siffrorna och jämförde med tidigare
inspektioner och det var ingen annan förändring än att de sluga och driftiga
som kunde hålla sig framme fått större del av skörden. Skörden själv
hade inte blivit större. Bluff är det!

-	Vi är tillbaks där vi började. Vi får börja om från början igen!

-	Nu skriver alla om det stora språnget som katastrof år. Och det
var svåra år med missväxt och de ryska försöken att sabotera vår
ekonomi. Men om du undrar över hur det kom sig att det blev ett
sådant uppsving för jordbruket åren efter upptäcker du att hela
landet skaffade sig små bevattningsanläggningar då. Fråga själv när
allt detta byggdes! 1959 och 1960. Det var då hela det småskaliga
bevattningssystemet skapades. Det gjordes med massinsatser och
det tog kraft från jordbruket och det blev mycket spill och många
missgrepp gjordes men Kina fick det bevattningssystem som gjorde
det möjligt för bönderna att sedan nå högre produktion och få en
bättre standard. Se efter själv! Fråga! Då får du svar. Fast numera
låtsas ingen om det officiellt. För det visar att det är kollektivets väg
som är den riktiga.

-	Ingen ensambonde styrd av profitbegär kan åstadkomma de
anläggningsarbeten som behövs. På många håll kan de inte ens
längre komma överens om att sköta de sprinklersystem som
kollektivet iordningställde. Det blir till slut ett stort språng bakåt
bara.-	Skörden ökar med vetenskapligt jordbruk. Visst! Men vad blir
det för slags vetenskap när ensambönder låter sig styras av profiten?
Det blir som att ge en spruta åt en döende. Har du sett vilka
mängder konstgödsel de olika ensambönderna nu vräker på? Utan
kontroll och eftertanke. Och nitrat blir nitrit och redan håller
grundvattnet på att förgiftas på olika håll. Det behövs kollektiv för att
kunna genomföra ett verkligt vetenskapligt jordbruk och det behövs
diskussioner bland massorna om vilka metoder som är bra och vilka
som är mindre bra och vad man kan göra för att se till att det inte
blir bara lönsamt i år och de närmaste tio åren utan att det blir bra
även för lång tid framåt.

-	Produktionen ökar. Den ökar på grund av de
anläggningsarbeten vilka genomfördes 1959-60 och senare under de kampanjer
då folk skulle lära från Dazhai. Men vad används inkomsterna till?
Vad används de till? I städerna köper man onyttigheter och lyx.
Man bygger skryt. Och på landet där de nya ensamjordbrukarna får
pengar att röra sig med? Stoppade stolar och onyttigheter av alla
slag. Men det finns inte pengar i landet att bygga skolor och man
skrotar den kollektiva sjukvården och bygger inga nya sjukhus för
folket. Allt går till flärd. Det är en massiv kapitalförödelse nu.

-	Vi går mot katastrof ty ingen försöker längre rädda
åkermarken. Städerna bara växer och växer och förstör all god åkermark
kring sig och ute på landet är det likadant. Varje folkkommun söker
bli en stad och varje brigad försöker bygga tegelhus på åkrarna och
nu bygger också ensamjordbrukarna tegelhus på de åkrar de fått.
Men Kina är ett fattigt land. Vi har ont om god jord. Nu slösas
jorden bort och den går inte att ersätta. Och nu upplöses de
kollektiv som kunde kontrollera jordförstörelsen och som arbetade med
att förhindra erosion. Kinas fattiga jordbruk blir nu fattigare och det
är själva grundkapitalet som slösas bort och görs till stadsgator och
som man låter erodera bort. Och för de pengar man får in för att
förgifta jorden köper man stoppade länstolar och krimskrams.

-	I städerna kan man genomföra familjeplanering och
ettbarns-system. Men vad blir det för följder av det? Tänk dig dessa små
underverk som får all omsorg och all vård och all kärlek från
föräldrar och släktingar. De blir fars ögonsten och mors och farmors
och farfars och vill det sig så illa att också mor är endabarn blir det
lilla barnet också mormors och morfars enda. Vad tror du det blir avdet barnet? Det blir den odrägligaste och omöjligaste och mest
odugliga och bortskämda fjant man kan tänka sig. En liten herreman
van att bli uppassad. Detta system skapar en totalt oduglig
generation bortskämda och initiativlösa.

-	Vi hade sådana herremän redan på trettiotal och fyrtiotal. De
kom ut till basområdet och skulle göra nytta. Men de dög inte till att
arbeta. De var vana att bli uppassade och omskötta. De kom för att
göra revolution genom att åta sig att leda massorna. Några kunde
omskolas men de flesta var odugliga och vi försökte skicka hem dem
igen. Men nu skapas en hel generation sådana små herrar och
fröknar som får för sig att Kinas folk är till för deras skull och för att
sörja för deras välfärd under det de blir kultiverade och omskötta.
De blir sämre än de gamla mandarinerna för de har inte ens deras
strikta konfucianska uppfostran.

-	På landsbygden fungerar familjeplaneringen inte alls. På det
sättet får man inte bukt med befolkningsökningen. Det är bara
stadsbor som kan tro något så dumt att man på en gång kan
premiera flerbarnsfamiljen genom att se till att ju mer arbetskraft
en familj har ju rikare kan den bli och samtidigt införa ett
ettbarns-system genom administrativa åtgärder och straff och
tvångs-aborter. Bönderna går inte med på det. Skall man få bönderna med
på familjeplaneringen räcker det heller inte med ideologiskt
arbete. Man måste visa att kollektivet kan ta ansvaret och att
kollektivet kan garantera trygghet och säkerhet. Nu gör man
tvärtom. Man avskaffar kollektivet och gör familjen till den
ekonomiska enheten och gör familjesolidariteten till tryggheten på
ålderdomen och vid sjukdom och sedan söker man övertyga
familjerna om att avskaffa den enda garanti de har för sin trygghet
-barnen. Det går inte. Det slutar med katastrof om man söker
genomföra det med våld.

-	Du vet väl att vi redan fått rövarband? Unga bönder som tycker
att om det är så här det skall vara kan man lika gärna göra
revolution på egen hand. Sedan gör man som unga fattigbönder alltid gjort
i Kinas historia. Man samlas några stycken och blir bröder och går ut
och gör uppror genom att som nu befria en bank eller ett
kommunkontor där det finns pengar. Det har redan börjat.

-	Men det finns inget skäl att misströsta. Kinas folk är ett stort
folk och Kinas historia är en lång historia och massorna är kloka. Dehar lärt mycket under dessa femtio år och mer. Det blir bara att
börja från början igen.

- För övrigt går den nya politiken med familjejordbruk inte att
genomföra annat än i vissa delar av landet. Bortemot nordväst till
exempel går det helt enkelt inte att dela upp jorden igen. Där är
byarna också alltför fattiga. De kommer att tvingas behålla
kollektiven och då finns alltid något kvar att bygga på när den tiden
kommer.Ett tredje Kina

Det var sommaren 1976 jag första gången märkte att kadrer icke
längre ville att Kina skulle jämföras med Indien. De talade om
Korea och Japan. De talade om Kinas fattigdom, om lappade kläder
och bärstång och efterblivenhet.

- Varför jämföra med Indien?

De menade att snart trettio års ansträngningar inte hade fört Kina
fram ur sin tredje världsfattigdom.

Vad jag menade med att jämföra utvecklingen i Indien och och
utvecklingen i Kina under efterkrigstiden - från Indiens
självständighet 1947 och Kinas befrielse två år senare - var en jämförelse
mellan situationen för de hundratals miljonerna fattigbönder i
Indien och i Kina. Det var den jag ansåg relevant. I Indien hade
planerna varit lika stora. De hade också sett nästan likadana ut.
Indiskt Community Development och kinesiska folkkommuner
hade till stor del sina rötter i samma erfarenheter och i samma
diskussioner kring utvärderingen av Indusco-rörelsen i Kina under
kriget. De småskaliga industrikooperativen som byggdes upp med
egen kraft i Kina och som visade sig kunna försörja Kina med
industrivaror även fast Japan ockuperat de stora städerna och de
stora industriområdena. Både Jawaharlal Nehru och Mao Zedong
hade intresserat sig för detta och menat att erfarenheterna skulle
utnyttjas i det nationella uppbygget. Men i Nehrus Indien hade det
förblivit ord. Och en födkrok för utländska experter och inhemska
byråkrater. I Mao Zedongs Kina hade dessa erfarenheter spelat roll
i utformandet av såväl kollektiviseringen och Det stora språnget som
under Kulturrevolutionen och Lära-av-Dazhai-kampanjerna. Det
var också jämförelsen mellan indiska fattigbönder och kinesiska
fattigbönder som jag ansåg vara den enda riktiga jämförelsen.

Ty om man strök fattigbönderna ur räkningen och lämnade åt
sidan inlandets bondemassor och de sluminnevånare som överlever
och fortplantar sig med fanatisk livskraft i storstädernas utkanter
och blott jämför universitet och vetenskaplig undervisning och storavattenkraftprojekt och nya industrier och förmågan att överta
Europas och Nordamerikas teknologi och överträffa den då kunde det gott
tänka sig att jämförelsen utföll till Indiens fördel. Och vad den högre
administrationen beträffar och de höga funktionärernas utbildning
och kunnighet så var fortfarande den indiska administrationen vida
överlägsen. Och de högre ämbetsmännen i Indien var minst lika
obestickliga som de kinesiska. Så kunde Indien ses som föredöme.

Men det var inte det mina vänner menade. De var kinesiska
kadrer och detta visste de inte om Indien. Vad de menade var att de
inte ville jämföras med bondefattigdom utan med ett högutvecklat
Asien. De talade om Korea och Japan. Några år därefter talade de
om Korea, Japan, Taiwan, Hongkong och Singapore. Och när de
tänkte på Korea var det inte säkert att det var det norra Korea de
menade.

Den amerikanisering som blev alltmer tydlig under sjuttiotalet var
inte som i Sovjetunionen och Östeuropa ett försök att direkt
efterlikna Förenta staternas teknologi och levnadsvanor. Det var en
amerikanisering så som den återspeglas i det utlandskinesiska - och
japanska! - rummet i Östasien och Sydostasien. Det var inte
populärmusik från Förenta staterna som togs upp på band och blev den
spännande nya musiken för stadsungdom; det var kassetter med
Taiwans och Hongkongs stjärnor.

När kadrerna då mästrade utländska gäster gjorde de det inte
längre på politiska grunder som under kulturrevolutionen; de gjorde
det på mer traditionellt sätt. Inte heller uppmuntrade de längre till
kritik:

- Lär av japanerna! Tala hövligt! Uppträd värdigt! Japanerna vet
hur de skall bete sig. Det vet inte ni.

Under början av åttiotalet rapporterades runtom i den
internationella pressen om de följder den nya ekonomiska politiken och den
nya öppenheten fört med sig. I söder, vid Hongkong, spred sig
korruption och på många håll hade den nya valuta som införts för
besökare från utlandet - turistvalutan - blivit en åtrådd handelsvara.
Med den gick det att köpa importvaror, den var giltig i
vänskaps-affärer där svåråtkomliga och hårt ransonerade varor var
tillgängliga; då den var beviset på inväxling av främmande valuta kunde den
återväxlas till dollar eller tyska mark eller yen eller vad man ville.
Det blev spekulation och svartabörsaffärer i turistvaluta - men somden kinesiska staten ju varken förlorade eller skadades av dessa
affärer då det bara blev spekulation inom landet och spekulationen
inte påverkade den kinesiska valutans ställning på marknaden lät
myndigheterna spekulanterna hållas.

I de speciella ekonomiska zonerna upprättades industrier vilka
finansierades och drevs från Förenta staterna eller Japan eller
Hongkong och där arbetarna visserligen fick högre lön men å andra
sidan saknade anställningstrygghet och inflytande och kunde
avskedas utan vidare om de inte dög eller inte passade ledningen. Dit
sökte sig de unga, de kunniga och självständiga.

Man kunde börja se tecken på att Mao Zedongs Kina efterträddes
av ett annat Kina. Men var fanns dess inspiration? Var dess
förebild? Inte var det på Taiwan. Med hjälp från Förenta staterna hade
där en förut japansk provins av kinesisk nation genomfört ett slags
ekonomiskt under. Men det hade skett på villkor som var nationellt
tvetydiga och även om regimen på Taiwan hävdade att den var det
verkliga Kina och även om den kunde peka på en historisk
kontinuitet så var denna regim belastad av sitt förflutna. Dess blotta existens
gav också ständigt upphov till olika försök från främmande makters
sida att förklara att det rörde sig om ett Kina och ett andra Kina.
Trots de ekonomiska framstegen på Taiwan och trots att dess regim
ännu hade inflytelserikt stöd i utlandskinesiska kretsar och säkert
både agenter och sympatisörer även i Folkrepubliken så kunde
Taiwan inte fungera som modell. Ett och annat kunde övertas och
en politisk kompromiss som gav åt de ledande på Taiwan bevarat
ansikte och en garanterad autonomi och ett fortsatt självständigt
ekonomiskt system inom ett enhetligt Kina var alltid en möjlighet.
Nu som tidigare. Men det var inte från Taiwan inspirationen kom till
det Kina som börjat växa fram efter Mao Zedong.

Inflytandet från affärsmännen i Hongkong var tydligt. På gott och
ont började södra Kina och kuststäderna präglas alltmer av
Hongkong. Också korruption, kompradorbeteende och - till och med
-narkotika började åter vinna insteg. Berättelserna om korruption
bland kadrer blev allt vanligare. Det började också berättas om
korrupta tjänstemän på kinesiska ambassader i Europa. Affärsmän
kunde rapportera om olika fall där svåra frågor löstes med mutor.
Man sade att det åter fanns prostituerade. Gott om dem skulle det
vara i Kanton. Men de skulle också finnas i Shanghai och i Beijingkunde utlänningar åter köpa sig en flicka för natten. Sades det.

Men den utvecklingen var ingen modell. De högre kadrerna i
Kina förblev omutliga. Korruptionen och fnaskeriet och
ungdomsbrottsligheten, för att inte tala om narkotikamissbruket, såg de som
ett ont vilket måste utrotas. En viss social upplösning inom vissa
områden under en kortare övergångstid måste man ta med i
beräkningen när hela Kina skulle ställas om till en ny modell. Men det
skulle bara få bli en övergångstid. Kampanjerna för en ny socialistisk
etik motsvarades av polisiär upprensning. Nu var det heller inte
längre tal om att kritisera Konfucius. Nu var han åter en vördad
lärare. Och det finns en tredje modell för Kina. En som varken är
korrupt eller präglad av det förflutna från tiden före 1949.

Den modellen är inte Sovjetunionen. Relationerna mellan Kina
och Sovjetunionen kan komma att förbättras; de kan till och med bli
relativt goda. Att Mao Zedong påpekade att Sovjetunionen blivit en
fascistisk stat och det sovjetiska kommunistpartiet ett fascistiskt
parti i tjänst hos en liten härskande klass som kommit fram ur den
proletära diktaturens förfall och att en sådan utveckling är en fara
också i Kina och att frågan om vilka som segrar - det arbetande
folket eller en ny bourgeoisie - inte är avgjord, det tillhör numera
Mao Zedongs avvikelser från ett korrekt maozedongtänkande. Men
någon modell blir Sovjetunionen inte för det. De misslyckanden som
Kina drabbades av de år Sovjetunionen och den sovjetiska
utvecklingen fungerade som modeller har inte glömts. Någon väg tillbaka
till 1950 finns inte. Också från det sovjetiska förmynderskapet
lyckades Mao Zedong befria Kina och även om en del kadrer under
samtal på 70-talet såg tillbaka på 50-talet med en viss längtan och
tycktes villiga att nu låta sig inspireras av östeuropeiska exempel - i
synnerhet av Ungern - var detta i början av 80-talet redan ett
förbrukat och negativt exempel. Modellen är en annan. Och den är
inte okinesisk.

Singapore är i färd med att ta språnget från vad som eufemistiskt
kallas utvecklingsland till utvecklat industriland. Ännu har det inte
nått fram. Ännu är alltför stor del av dess industri blott avläggare av
utländska företag: sammansättningsfabriker. Men medvetet siktar
Singapores ledare på sitt stora språng. Planmässigt satsas de statliga
medlen på att främja utvecklingsindustrier.

- Vi gör inte som i Östeuropa; vi försöker inte bygga upp ader-tonhundratalsindustrier. Vi bygger framtidens industrier.

Skrattande talar man om de socialistiska ländernas efterstalinska
industrialisering.

— En modell som var föråldrad redan när Stalin använde sig av
den. Men som kunde genomföras i trettiotalets Ryssland. I de andra
länderna har den bara producerat ovanligt dyrbart skrot. Stålverk
färdiga att stängas innan de byggts. Petrokemiska industrier utan
råvarubas. Mängder av gamla muskler utan hjärna.
Dinosaurieeko-nomi!

Välfärdsstaterna i Västeuropa hålls upp som avskräckande
exempel. Holland och Sverige stagnerar; de kvävs av sin byråkratiska
välfärd. Allt initiativ upphör. Tidningarna redovisar de holländska
socialbidragen. Sjukersättningen leder till frånvaro och låg
produktivitet; arbetslöshetsersättningen leder till lättja. En svällande
byråkrati äter upp det produktiva fåtalets arbete. Se på Storbritannien!
Fackföreningsrörelsen som kortsynt förhindrat innovation och
expansion och som omvandlar den forna industrinationen till ett
industrialismens museum. Fattigdom och efterblivenhet.

Förenta staterna är fortfarande en expansiv industrimakt med
stort teknologiskt försprång. Men också där fräter välfärdismen upp
samhället. Allt större del av resurserna tas i anspråk för en parasitär
socialvård. Det sociala förfallet sprider sig. Narkotikamissbruk och
upplösning. Ett samhälle som inte ens kan se till att
gaturenhåll-ningen fungerar eller att brev kommer fram i tid.

I alla dess samhällsmodeller premieras nu dumheten. De många
små dumma håller ihop och leder varandra ner i träsket. De goda
hjärnorna förtrycks och samhället stagnerar i missunnsamhet och
dekadens.

Singapore är annorlunda. Man har beslutat att Singapore skall
vara annorlunda och besluten genomförs. De bästa hjärnorna i
Singapore har dragit upp riktlinjerna för den annorlunda politiken.
Den stora majoriteten i Singapore stöder politiken och genomför
besluten ty detta höjer det allmänna välståndet. Det lönar sig att
arbeta och arbetaren är sin lön värd. Bruttonationalprodukten per
capita är den högsta i Asien - näst Japan - och produktiviteten i
ständigt stigande; den arbetande erhåller sin rättmätiga del av det
stigande välståndet. Det rättmätiga visar sig i att kvalificerat arbete
belönas och okvalificerat straffas. Var och en har inte bara rättighetatt förkovra och berika sig utan också skyldighet. Den lågproduktive
får stå sitt kast och ta sitt straff. Men belöning och straff utdelas med
rättvisa. I jämförelse med Singapore är den japanska organisationen
lynnig och individualistiskt eftergiven och slapp. Singapore kommer
med säkerhet att överträffa Japan. Dess väg bär - om det inte blir
krig - blott framåt och uppåt.

I sin tids industriella revolution kunde den lilla brittiska ön
utanför Europa bli sin tids ledande industrination; den rikaste och
mäktigaste staten. Men dess enda egna råvara var kol. Singapore är en
långt mindre ö men i vår tids nya teknologiska revolution söker den
bli tidens ledande stat trots att den alls icke har några råvaror.
Organisation och moral och effektivitet får ersätta naturliga
förutsättningar.

Det var den demokratiska arbetarrörelsen som i Singapore
skapade dessa förutsättningar. I samarbete med upplysta brittiska
kolonialherrar kunde P.A.P. Peoples Action Party, besegra
kommunisterna och den kommunistledda enhetsfronten: med inspiration och
ideologisk och organisatorisk hjälp från Histadrut i Israel,
jugoslavisk, västtysk och australisk fackföreningsrörelse och olika politiska
och fackliga personligheter i Indien, Egypten och Kenya bland
annat, kunde N.T.U.C., den nationella fackföreningsrörelsen,
omvandlas från en antiimperialistisk kamporganisation till en
nations-byggande och allomfattande facklig rörelse av ny typ.

Den 30 maj 1959 hade P.A.P. erövrat 43 av de 51 platserna i
lagstiftande församlingen; Lee Kuan Yew kunde bli premiärminister
och avkolonialiseringen genomföras. 1963 uppnåddes oberoende
inom Malaysia med Lee Kuan Yew som premiärminister för
Singapore. 1965 upprättades den självständiga republiken Singapore med
Lee Kuan Yew som premiärminister. Han är så fortfarande.

De ledande politiska kadrerna i Singapore är alla skolade inom
den demokratiska arbetarrörelsen och i det anti-kommunistiska
fackliga arbetet. I vissa fall - som när det gäller presidenten för
Republiken Singapore, den tidigare fackföreningsledaren Devan
Nair — är de tidigare kommunister och kommunistsympatisörer vilka
tänkt om.

Det finns en hel del sådana tidigare kommunister vilka tänkt om i
Singapore. Singapore är en rättsstat med ett undantag. Detta
undantag hyser den politiska oppositionen. Allvarligt sinnade opponenterhålls i fängsligt förvar till dess de kommit på bättre tankar. De
torteras inte. De mördas inte. De bara hålls inlåsta i väntan på
sinnesförändring. När de förändrat sitt tänkande kommer de ut. Blir
ärade. Får stipendier. Kan göra karriär. Fängelset är så blott en
station på vägen till de högre posterna i stat och samhälle.

Detta störde inte de demokratiska socialisterna i Europa så länge
Singapore kunde betraktas som ett nykolonialistiskt experiment.
Men när Singapore visade sig framgångsrikt uteslöts det ur den
internationella socialistiska gemenskapen. I Singapore skämtade
man om detta. Israel hade inte uteslutits och de olika
kolonialäventyrarna i de europeiska socialistpartierna inte uteslutits och det
fanns ju både det ena och det andra att berätta om socialistledare i
Europa som godkänt såväl fängslingar som tortyr.

- Men vi är asiater som nått ekonomisk framgång. Då upplever
the caucasian socialists sina grundläggande värden hotade!

Jag skämtar dock inte när jag påpekar att de ledande kadrerna
skolats inom arbetarrörelsen och antiimperialistisk kamp och
arbetarklassens fackliga aktioner och erhållit organisatorisk
grundutbildning i partibygge. (Också det israeliska Histadrut bygger på
lärdomar från Iskra.) Utan denna bakgrund hade det varit dem omöjligt
att genomföra sin politik och Singapore skulle nu ha varit som Sri
Lanka.

Fackföreningsrörelsen i Singapore blev stark och omfattande och
väl organiserad. Därefter kunde den omvandlas från
klasskamps-instrument till nationsbyggande organisation. Först gavs de fackliga
kadrerna samma ekonomiska och sociala status som
företagsledningarna. Det skulle löna sig lika mycket att vara arbetarnas fackliga
ledare som att vara deras direktör. Därefter genomförde de fackliga
kadrerna en ny politik och gav sina medlemmar ett nytt
medvetande. Inte i konfrontation utan i samverkan låg framtiden för
arbetarklassen. Inte små framgångar på kort sikt utan stora
framgångar på lång sikt var vad arbetarklassen borde sträva efter.
Strejker och produktivitetsstörande agitation skadade arbetarklassen.
Den fackliga rörelsens uppgift var att kontrollera arbetarklassen och
genom samverkan med stat och näringsliv säkra åt de arbetande
rättvis del av den allmänna produktivitetsökningen. Den fackliga
rörelsens uppgift var att vaka över den sociala stabiliteten och
garantera ett gott investeringsklimat.De statliga kadrernas uppgift var att vaka över att investeringarna
fick en lämplig profil. De inhemska kapitalisterna var oerfarna och
försiktiga. De måste ges inspiration till större initiativrikedom.
Staten kunde gå före och bereda vägen för investering inom nya
områden. Samtidigt skulle också internationellt kapital ledas in i landet
att investera. De statliga kadrerna hade också att se till att företagen
insåg att det var i deras eget intresse att de lönearbetande fick del av
företagets framgång.

Staten, facket och företaget var tre sidor av samma enhet.
Marknadsekonomin gav bästa utdelning. Marknaden rensade bort de
onyttiga och de olönsamma. Staten vakade över att detta skedde på
ett sätt som var långsiktigt förenligt med nationens intressen men
lade inga onödiga hinder i vägen för marknadens självreglerande
krafter. Staten vakade över att fack eller företagsledning inte genom
själviska och kortsiktiga aktioner störde det nödvändiga samarbetet.

Singapore led av bostadsbrist. Det fanns stora slumområden.
Dessa slumområden var också segregerade; de hade gettokaraktär
och bidrog till att etniska motsättningar hölls vid liv.

Alltså inleddes ett storstilat allmännyttigt bostadsbygge. Nu har
mer än två tredjedelar av befolkningen flyttats in i nya bostäder.
Slummen byggs bort. Singapore skall bli en ren stad av planerad
höghusbebyggelse och nya grönområden. Men
byggnadsprogram-met har också andra fördelar. De etniska gettona upplöses. Friheten
att välja bostad leder till sammanrotning och allmän ofrihet. På ett
planmässigt sätt bryts kategoriklyvnaden och de nyinflyttade
fördelas i våningsplan med gemenskapsutrymmen på så sätt att varje
tidigare gruppering bryts ned och en ny gemenskap upprättas.
Samtidigt införs hygienkontroller och övervakning så att de nyinflyttade
inte tar inneboende. Vissa äldre kvinnor vilka bott hela livet på
gatunivå blir oroliga och får viss ångest när de flyttas upp på
tjugofemte våningen men undersökningar bekräftar att hyresgästernas
trygghetsupplevelser befinner sig i snabb tillväxt.

Genom att högre inkomst ger högre bostadsstandard ges
hyresgästerna också större orsak att förbättra sin produktivitet. Den
genomsnittliga inkomsten för ettrumsfamiljen var år 1981 623
Singaporedollar. För femrumsfamiljen var den 2 168
Singaporedol-lar. I ettrumsfamiljen bodde nästan fyra personer i vart rum; i
femrumsfamiljen var det knappt en person per rum. Det lönar sig attförbättra sin produktivitet! För de osedvanligt framgångsrika eller
för de betydelsefulla specialister vilka måste bevaras i Singapore
eller hämtas in från utlandet finns också enfamiljshus med trädgård.

Hälften av lägenheterna i de allmännyttiga bostadsföretagen säljs
till de boende. Villkoren är förmånliga. 20 % när köpet registreras
och resten i månatliga avbetalningar. Räntan ligger fast på 6,25 %
per år. De boende använder vanligtvis sina fondmedel till detta.
Varje löntagare tvångssparar i Central Provident Fund för att trygga
sin ålderdom eller sin eventuella förtidspensionering vid olycka.
Sparandet som sker genom arbetsgivarens löneavdrag uppgår till 37
% på lönen. Möjligheten att få ny bostad gör sparandet mer
uppskattat.

Den centrala lönenämndens politik bidrar till den snabba
ekonomiska utvecklingen. Genom årlig reallöneökning undviks strejker
och oro. Samtidigt vakar lönenämnden över att det inte uppstår
någon produktivitetsminskande krympning av gapet mellan lön för
kvalificerade och för mindre kvalificerade arbeten. Det skall alltid
löna sig att förbättra sitt arbete och sin produktivitet. Lönepolitiken
bidrar till den strukturomvandlingen. Planmässigt bör arbetsintensiv
verksamhet med lågt mervärde avskaffas. Från lågtillväxtindustrier
tas därför en extra avgift till förmån för de tillväxande industrierna
och de lågtillväxande företagen tillåts inte hålla nere sina löner för
att överleva. Kan de inte förbättra sin produktivitet bör de
struktureras bort.

Till en början påverkades också Singapore av välfärdssamhällets
ideal. Sjukvården expanderade. Detta innebar att alltfler
begåvningar gick till läkarutbildning och att då - som man påpekar i
Singapore — antalet begåvningar i en viss befolkning är konstant
detta samtidigt innebär att en orimligt stor del av den begränsade
begåvningsreserven överförs från produktiva uppgifter till sjukvård
och så småningom medför detta inte bara en allmänt lägre standard
utan i takt med det då ständigt ökande behovet av läkare en så stor
belastning på begåvningsreserven att följden även blir en minskande
standard på läkarkåren. Sjukvårdsresurserna tär på produktiviteten.
Man övergick alltså från sjukvård till friskvård. I stället för att ge
sjukersättning belönades de friska. Detta medförde en snabb
förbättring av närvarostatistiken. Många verkligt sjuka föredrog också
att använda sin semester till sjukvård för att få del av friskvårdensnärvarobelöning. Sjukvårdspersonalen kan övergå till att
kontrollera friskheten. Liksom varje bil behöver regelbunden service
behöver den arbetande människan regelbunden kontroll.

Det europeiska välfärdssystemet med barnbidrag skulle i
Singapore bidra till en olämplig befolkningsökning. Alltså infördes det
negativa systemet med tilltagande förlossningskostnader för varje
nytt barn. För klass C var kostnaden:

60 Singaporedollar för första barnet
100 Singaporedollar för andra barnet
200 Singaporedollar för tredje barnet
300 Singaporedollar för fjärde barnet
400 Singaporedollar för femte och ytterligare barn.

För de högsta inkomsttagarna med den högsta produktiviteten och
de bästa hjärnorna anpassades systemet så att de skulle få relativt
lägre straffavgift. För att förbättra befolkningsmaterialet och
åstadkomma en ändring från muskler till hjärna, från kvantitet till kvalitet
kan detta ytterligare utvecklas så att tillväxten av gott
befolknings-material premieras. Dock på sådant sätt att inga sociala störningar
uppstår.

Frågan om goda hjärnor avgör Singapores framtid som
premiärminister Lee Kuan Yew påpekat. Det är ont om förstklassiga
hjärnor. Ungefär en på tusen har en god hjärna som kan bidra till att
utveckla samhället. Men - som Lee Kuan Yew framhållit - flera av
dessa goda hjärnor har dålig karaktär, säregenheter i sin läggning
eller bristfällig ambition. Endast en på tretusen blir brukbar för
samhället och kan användas i ledande befattning.

För närvarande exporteras hjärnor från asiatiska länder till den
engelskspråkiga marknaden. Där har bristen på goda hjärnor med
ordentlig arbetsmoral och hög disciplinerad och kreativ förmåga lett
till att man sett sig nödsakad att övervinna sin gamla rasism och
motvilja mot färgade för att släppa in högutbildade asiater:

Australien lade om sin politik i mars 1966, Kanada i oktober
1967, Förenta staterna 1965-1968 och Nya Zeeland 1974. Fattiga
asiater tar de naturligtvis inte emot, som Lee Kuan Yew påpekade.
Singapore ger därför nu sina egna specialister sådana fördelar att de
är beredda att stanna. Men Singapore ger nu också sådana fördelar
åt goda hjärnor som vill bosätta sig i Singapore att många asiater
som utvandrat till Förenta staterna eller Kanada eller Australiennu återvänder till Asien och bosätter sig i Singapore:

-	Det är inte trevligt att vara färgad i de kaukasiska länderna och
man vill ju inte att en dotter skall gifta sig med en kaukasier!
Singapore strävar efter att bli ett asiatiskt hem för goda hjärnor för
Asien.

Då det är viktigt att samhället under en omvandlingsperiod som
denna inte besmittas av den dekadans som präglar samhällena i
Nordamerika och Västeuropa och som gjort städer som Bangkok
och Manilla till resmål för europeiska och amerikanska narkomaner,
pedofiler och gangsters genomförs vissa polisiära åtgärder. Varje
utländsk besökare som misstänks vara dekadent sänds omedelbart
hem. Män med hår som räcker ned på skjortkragen släpps inte in i
landet. Tidskrifter som Playboy returneras till avsändaren eller
förstörs. Innehav av 15 gram heroin medför ovillkorlig dödsdom.
Vilken ovillkorligen verkställs. Minsta haschinnehav ger fängelse och
böter. Var och en som misstänks inneha eller ha brukat narkotika
måste undergå urinprov.

Men inte bara brottsligheten bekämpas, också det dåliga
beteendet måste bort. Hövlighetskampanjer genomförs. Myndigheterna
vakar också över att påbjuden hövlighet iakttas. Ovanan att föra
oljud på gatorna liksom ovanan att kasta skräp omkring sig straffas
bort. Det kostar 500 Singaporedollar i böter att kasta en fimp på
gatan. Det går att vänja folket vid ordning:

-	Redan går de över gatan blott vid övergångsställen ordentligt
markerade. De stannar också vid rött ljus. Oljudet har minskat och
endast sällan kastas skräp på gatan. Folk kan inte annat än uppträda
anständigt. Det finns många poliser och polisen är civilklädd. Folk
vet inte vem som är polis eller inte. Det är då bättre och ofarligare
att iaktta renlighet och goda seder.

Men straffen är inte huvudsak. Bästa sättet att åstadkomma goda
samhälleliga förhållanden har konfucianismen visat sig vara.
Erfarenheten lär att så styres samhället bäst. Konfucianismen lärs nu ut
på statens bekostnad. Radio och television ger konfuciansk
samhällssyn.

-	Aktningen för föräldrar och det rätta förhållandet mellan äldre
och yngre, mellan överordnande och underordnande är inte bara
allmänt lämpligt. Det etiskt rätta är också
produktivitetsbefräm-jande. De goda hjärnornas verkliga belöning blir heller inte denhöga standarden. De bästa hjärnorna lever med måtta och i
anständighet. Vetskapen om att göra det rätta är den verkliga belöningen.

- Konfucianismen respekterar det anständiga arbetet. Den
vidmakthåller också familjen. Familjesamhörigheten är inte blott
moraliskt lämplig, den tjänar också samhället. Endast i samhällen utan
moral och anständighet behövs välfärdism. Den sonliga vördnaden
för de gamla föräldrarna innebär också att man inte behöver
åldringsvård annat än i undantagsfall. För närvarande uppmuntras
därför också den utvidgade kärnfamiljen omfattande tre
generationer; föräldrar, barn och föräldrars föräldrar. Detta löser också såväl
barnomsorgsfrågan som äldravården i stort.

Singapore är inte bara en stadsrepublik - en örepublik. Det är en
kinesisk republik. Alla raser och folk är likvärdiga i Singapore och
varje form av rasism fördöms men hankineserna utgör 76 %. De
flesta bland dem kommer från ursprungligen sydkinesiska
emigranter och talar ursprungligen som i Hongkong mest Kantondialekt.
Planmässigt förenhetligas de nu. Endast riksspråket -
mandarinkinesiska (den Beijing-dialekt som i Beijing kallas folkspråk och i
Taipeh kallas riksspråk) - är nu accepterat som kinesiskt språk i
Singapore. Singapore är rikskinesiskt och inte som Hongkong blott
sydkinesiskt. Engelska bibehålls för världshandelns och teknologins
skull. Malajiska och tamil erkänns och respekteras på det att
minoriteterna inte skall behöva känna sig förorättade. Malajiska är
officiellt som mongoliska i Inre Mongoliets hanmajoritetsområden.
Singapore är det tredje Kina.

Singapore visar också hur utmärkt det skulle kunna bli i Shanghai
om det inte fanns 800 000 000 improduktiva fattigbönder som tärde
på resurserna och drog ner levnadsstandarden.

För många kadrer i Shanghai och Beijing nu i början av åttiotalet
är den konfucianske Lee Kuan Yew - vare sig de erkänner det eller
inte - en lika inspirerande gestalt som Mao Zedong var för Kinas
bönder under revolutionen.

Och man bör inte glömma att av de fyra små tigrar vilka nu tar
språnget i östra och sydöstra Asien utanför Kina och Japan - Korea,
Taiwan, Hongkong och Singapore - är tre hankinesiska. Man
kanske skulle kunna säga att redan har tigerungarna i
Shanghai-bortom-havet tagit språnget och nu väntar de blott på tigrinnan
själv.Utsikt över Liu Lin

Vi har gått upp på höjden norr om Liu Lin för att återse
gravskulpturerna längs prins Yun Qus andeväg. Templet därnere förstördes
under de japanska bombraiderna för två generationer sedan men
häruppe står fortfarande några ämbetsmän i sten och vakar över
graven och dalen. Flera av djuren har fallit omkull. Men ingenting är
förstört sedan vi första gången var häruppe för tjugo år sedan.

Jag har inte tagit rätt på i vilken regeringsperiod han dog eller
varför han begravdes här. Han var en ung prefekt för Heijian härad i
vad som nu är Hubei under Ming-dynastien. Han tillhörde
kejsar-familjen. Det står på gravskriften. Mer vet jag inte om honom. Jag
har med jämna mellanrum föreslagit att monumentet skulle
förklaras skyddat. Men Kina har många monument. Dessa skulpturer
förfars inte. Dessutom är nog brigaden lite orolig för vad som kan
hända om arkeologerna förklarar monumentet skyddat. Då får folk
kanske inte bo kvar längre. Så brukar det ju gå. Så gick det med
familjerna som bodde vid Tiotusenbuddhagrottan i Yanan. De fick
alla flytta bort och där de bott byggdes nya tempel och lusthus och
allt blev skyddat monument och ingen fick ens fotografera. Jag har
menat att man kunde gå en medelväg och sätta upp en liten skylt
som berättade vem prins Yun Qu var och peka ut stigen som för upp
till andevägen med stenskulpturer. Men Feng Changye har sett lika
misstrogen ut som Li Youhua före honom. Det är som om de inte
trodde att det fanns några medelvägar för arkeologerna.

Därborta på andra sidan dalen bolmar cementfabriken. Det är
tung trafik på vägen. Staden växer fram mot det som var
grönsakslagets åkrar; det är den bästa jorden i brigaden. Där skall järnvägen
gå. Häruppifrån syns folkkommunens nybyggda kontorshus och det
är inte bara staden som vuxit ut över åkrarna; också bebyggelsen i
Liu Lin har spillt över och kommit ut på åkrarna och börjat sprida
sig.

— Tror du den gamle hade rätt? säger Gun.

En svensk resegrupp som besökt Liu Lin i juni 1981 hade rappor-terat att Feng Changye menat att man fick huvudvärk av de många
omkastningarna i partiets politik. Landsbygdskadrerna får sitta
emellan och försöka förklara kursändringarna. Det vore bättre om
partiet tog stabila beslut och höll fast vid sina ståndpunkter. Då på
sommaren 1981 diskuterades Mao Zedong i Liu Lin. Det fanns två
uppfattningar. Den ena var att Mao hade helt rätt. Den andra att
Mao gjorde vissa misstag och att några bland dem var stora.

1981 ansågs det i Liu Lin att den stora jordbrukspolitiken
skapade problem. Bland annat med familjeplaneringen. Man hade fritt
val att införa det nya ansvarighetssystemet eller ej. En tredjedel av
folkkommunerna i Yanan hade då börjat med det nya systemet men
i Liu Lin tillämpades det inte. Stadsborna tycker om det nya
systemet, hade man sagt, de kan få mer och bättre grönsaker och
bönderna kan tjäna mer och regeringen är positiv till det nya systemet.
Men det passade inte riktigt för Liu Lin. Man hade ju haft en
produktionsökning med 20-30 % per år utan detta system.

—	Skulle vi upplösa arbetslagen inom jordbruket till
familjekon-traktens fördel innebar det ett hårt slag mot familjeplaneringen. Då
gav ju varje arbetsför individ extra inkomst för familjen, hade Feng
Changye sagt 8 juni 1981.

Men han hade också sagt:

-	Man måste tillämpa partiets politik.Partisekreterare Li Qisheng diskuterar
produktionsresultat 1982

Han är son till Li Xingzheng och växte upp i Liu Lin och gick i skola
här. Som mellanskoleelev i Yanan var han ledande rödgardist och år
1967 sändes han som representant för Yanans rödgardister till
partikommittén i Xian för att hjälpa dem med kulturrevolutionen och
bidra till att kritiken kom fram på rätt sätt. 1968 återvände han till
Liu Lin som lärare. 1975 var han vice partisekreterare; 1978 var
han partisekreterare (hade tillträtt 1977); den 5 september 1982
beskriver han situationen i Liu Lin:

- Brigaden har 6 arbetslag i 4 byar. 220 hushåll med en
sammanlagd befolkning på 1 045 varav 530 arbetande. Sedan 1979 har vi
steg för steg kunnat bekämpa ultravänstertendenserna och infört
ansvarighetssystemet. Detta medför en stor produktionsökning.

1979	fick vi in 1 130 000 jin spannmål (565 ton)

1980	fick vi in 1 180 000 jin spannmål (590 ton)

1981	fick vi in 945 000 jin spannmål (472,5 ton)

1980 var regn och dåligt skördeväder. Men den genomsnittliga
skörden dessa år är 26,7 % högre än 1978. (1978 års skörd var alltså
856 400 jin:428,2 ton.)

(Enligt den plan som en gång fastställdes för
produktionsutvecklingen åren 1975 till 1980 skulle
spannmålsproduktionen år 1980 ha nått 1 500 000 jin: 750 ton. Därav skulle
550 000 jin - 275 ton - levereras till staten.

Den 11 juni 1978 hade Li Qisheng om denna målsättning
sagt:

- Just nu pågår i brigaden en diskussion om planen och
möjligheten att förverkliga den. Det finns två olika
uppfattningar. Några menar att vi verkligen kan nå 1 500 000 jin
-750 ton - år 1980. Andra menar att vi måste nöja oss med
att nå 1 300 000 jin - 650 ton. De som menar att vi måste
sätta målet till den lägre siffran menar att erfarenheten
hittills visat att planen är verklighetsfrämmande. Vi har
icke kunnat komma över 1 004 000 jin - 502 ton - ochdärtill är vädret dåligt. De som menar att vi dock kan
uppfylla planen hävdar att vi år 1980 kommer att ha fler
maskiner, mer jord, ha gått över till att ha mer bevattnad
jord och att om vi arbetar mycket hårt kan vi lyckas
uppfylla planen.

-	Diskussionen förs nu på olika nivåer. Partiet har gått till
massorna med alla argument både för den högre
målsättningen och för den lägre. Det gäller att kunna fatta ett
korrekt beslut som utgår från de verkliga förhållandena.
Första steget är att föra ut frågan. Det avgörande beslutet
kan vi ta först när vi kan bedöma hur årets skörd blir. Den
1 oktober skall vi gå till beslut i frågan.

Så långt Li Qisheng år 1978. Det framgår att 1980 års
verkliga resultat låg 70 ton under den lägre och 170 ton
under den högre planen för år 1980 och att 1981 års
resultat låg lika mycket under den ursprungliga planen för
år 1980 som vad som enligt denna plan då skulle levererats
till staten: 472,5 ton i verkligt resultat i stället för 750 ton
av vilket 275 ton skulle levererats till staten. Om den
statliga planeringen räknat med detta tillskott och om Liu
Lins resultat är någorlunda karaktäristiska blir det helt
förklarligt varför regeringen år 1980 och 1981 tvangs till så
drastiska nedskärningar. Väldiga projekt avskrevs eller
sattes på sparlåga och 1981 års budget skars ned med 13,4 %.)
- Det totala produktionsvärdet har dock inte visat större ökning
under dessa år. Spannmålsskörden har ökat men vår övriga
produktion har inte varit bra. Det har uppstått allvarliga förskjutningar.
Vår verkstad har till exempel inte haft sysselsättning. Det totala
produktionsvärdet var:

1978: 380 000 yuan
1979: 390 000 yuan
1980: 495 000 yuan
1981:350 000 yuan

(Den 1 juli 1975 hade Li Qisheng sagt:

-	Den plan vi diskuterat fram och i demokratisk ordning
beslutat om för åren 1975-1980 innebär att vi år 1980
skall ha en kontantinkomst av 500 000 yuan från bisysslor
sådana som verkstad och nudelfabrik.)Till staten levererar vi 145 000 jin - 72,5 ton - spannmål. Därav
utgör 22 000 jin - 11 ton - jordbruksskatt och 23 000 jin - 11,5 ton
— våra pliktleveranser. Det pris staten betalar för spannmål över
pliktleveranser var före Tredje sammanträdet i december år 1978
30 % över det normala men höjdes då till 50 % över det normala
priset.

—	Levnadsstandarden har dock ökat dessa år.

1978	var den genomsnittliga spannmålstilldelningen 680 jin, 10
arbetspoäng var värda 1,59 yuan och den genomsnittliga
kontantinsatsen blev 170-180 yuan.

1979	var motsvarande tal 850 jin, 2,20 yuan och 230 yuan. 1980
var det 1 090 jin, 2,70+bonus=3,20 yuan och 280 yuan. 1981 var
det 1 050 jin, 2,70+bonus=2,80-2,90 yuan och 250 yuan.

I princip har varje hushåll överskott på spannmål samt sparmedel
på banken. Det finns nu 230 cyklar, 300 armbandsur, 120
symaskiner (svårt att få tilldelning på bra och kända märken). Alltfler
familjer har nu råd med nya möblemang och bostadsytan per capita
är nu 16 m2. Hälften av alla bostäder är nybyggda sedan år 1979.

-	Den privata ekonomin har starkt förbättrats. De privata
jordlotterna har nu utökats från 0,16 mu år 1975 till 0,6 mu per person
nu. 0,2 mu därav på plan mark och 0,4 mu på sluttningarna. Därtill
kan de få 0,3 mu på sluttningarna om de planterar träd. Det är ett
sätt att uppmuntra trädplantering på kullarna. Om samtliga
planterade träd överlever och arbetet alltså utförs på rätt sätt kan
vederbörande erhålla ytterligare 0,2 eller 0,3 mu. Men denna jord tillhör
kollektivet. Blott träden blir böndernas enskilda egendom. Denna
jordfördelning ägde rum efter 1980 års befolkningstal och alla
räknades. Ju fler barn desto större tilldelning av jord. Om man räknar
samman allt de producerar för avsalu - bortsett alltså från vad de
själva förbrukar - spannmål, olja, bomull, grisar och allt annat torde
inkomsten bli mellan 70 och 80 yuan per person och år. Kanske upp
till 100 yuan.Cao Zhengui ser tillbaka

Liu Lin är inte den ekonomiskt sett mest framstående brigaden i
området. Den är strax ovan genomsnittet. Men politiskt har det varit
en brigad som fostrat några kadrer som gått vidare till ansvariga
befattningar. Liu Deqin som var en så entusiastisk vice
partisekreterare 1969 är nu vice borgmästare i Yanan. Ansvarig för
kulturfrågor, kvinnofrågor och familjeplanering. Och den evigt glade ”unge
författaren” från år 1962 Cao Zhengui är nu partisekreterare för
Dadelträdgårdens folkkommun. Det är inte bara en ansvarig post,
det är en ärofull befattning. Dadelträdgården var ju ordförande Mao
Zedongs högkvarter under många år. Nu år 1982 resonerar han
kring de senaste två decennierna:

—	Skriver skönlitteratur gör jag inte längre. Det blev ingen tid till
det mer sedan jag blev heltidskader år 1963. Sedan dess har jag
skrivit mycket men av annat slag. Tiden räcker inte. Men ibland
försöker jag få en stund att läsa. Numera läser jag mest äldre
litteratur. Men mycket blir det inte.

—	1963 blev jag alltså heltidskader och började arbeta i
partikommittén. Jag var ansvarig för propagandaarbetet. Under
kulturrevolutionen blev jag utsedd till vice ordförande i folkkommunens
revo-lutionskommitté år 1970. År 1973 förflyttades jag till Yaodian
folkkommun som vice ordförande. 1975 blev jag sekreterare i
folkkommunens partiorganisation. 1978 överfördes jag till
Dadelträdgården. Till en början som ordförande för revolutionskommittén
och från 1979 som partisekreterare. Det är ingen stor folkkommun.
Den har 8 500 invånare. Alla folkkommuner här runt staden har
under 10 000 medlemmar. Min uppgift är att bidra till
partiuppbygget och söka se till att partibesluten fullföljes. De ekonomiska
frågorna sköts i samråd med folkkommunen. Jag är partiets man och
ansvarig för partiet alltså.

—	Du kan ju själv se utvecklingen sedan 1962. När du skall
jämföra inkomster och investering och annat då och nu bör du dock
se till att du inte läser din statistik fel. Såvitt jag minns är denstatistik du gett i din bok den gången riktig. Jag var ju själv med om
att ta fram den. Men kom ihåg att det dåvarande arbetsdagsvärdet
var ungefär 1,70 yuan och när du ger inkomsten i spannmål och
därtill kontanter så blir detta oriktigt. Det kan du själv kontrollera
mot dagsverkesvärdet. Kontantinkomsten var alltså totalinkomst
uttryckt i kontanter.

-	Politiken har ju svängt kraftigt fram och åter. 1958-1960
svängde den åt ett håll och denna brigad fick också lida.
Folkkommunfrågan hade inte diskuterats ordentligt. Folkkommunen
infördes utan noggrann förberedelse. Alltför stor del av arbetsstyrkan
avdelades för annat än jordbruk. Men 1961 började det svänga igen.
Då fick folk åter sina privata jordlotter. Jordbrukspolitiken rättades
till och det blev bättre. Men man kan också säga att när du var här
1962 distribuerades det alltför mycket i förhållande till de
nödvändiga investeringarna. När du kom tillbaka 1969 var det tvärtom. Då
togs alltför stor del av produktionen i anspråk för investeringar och
det som blev över för individuell konsumtion var alltför litet.

-	Men hela tiden när man ser tillbaka och diskuterar de misstag
som begåtts och jämför med dagens situation måste man hålla i
minnet att dagens framgångar alltid är oupplösligt förbundna med
vad som gjorts tidigare. Då lades grunden. Nu ser vi resultat. Detta
är självklart egentligen. Det var till exempel 1956 vi tog beslut om
fruktodling och 1959 vi planterade på allvar men det kom att dröja
en del år innan detta gav inkomster.

-	Om man ser från dagens utgångsläge kan man säga att det har
varit fem perioder.

1958-1960, då var det överslag i politiken.

1962-1965, då rättades politiken till.

1966-1975 förekom de värsta överslagen.

1975-1978 började politiken rättas till.

Efter det Tredje sammanträdet 1978 har levnadsstandarden
snabbt stigit.

-	Dessa förändringar åstadkom problem för folk. Ett tag
bekämpades de privata jordlotterna. 1961 tilläts de. Men folk utökade dem
i smyg. Sedan under kampanjerna 1963 och 1964 kritiserades de för
detta och 1965 under den socialistiska omskolningskampanjen blev
gamle sekreterare Li Youhua angripen. Hans klasståndpunkt hade
degenererat, sades det. Speciellt ansågs det att han brustit i vaksam-het mot klassfienden genom att ge Li Xutang förmåner. Han hade
sänt ut honom att utföra kontaktarbete för brigaden. Han ansåg att
Li Xutang var skicklig på att tala med folk och fixa saker. Vid
samma tillfälle blev också Luo Hanhong mycket hårt kritiserad. Han
var sekreterare för ungdomsförbundet men gifte sig med Li Xutangs
dotter. Den kritiken medförde att Luo Hanhong icke kunde bli
kader. Den avgjorde hans framtid.

(År 1980 fick Li Xutang och hans familj åter sina
medborgerliga rättigheter och etiketten ”kontrarevolutionär” och
”jordägare” togs bort. Men Li Hongfu, vice
partisekreterare och vice brigadledare sedan 1968, sade 1982 när han
såg Li Xutangs son Li Damin:

- Den familjen har ingenting glömt. Fast Li Damin själv
aldrig levt i det gamla samhället har han aldrig förlåtit att
familjen förlorat sin jord. Han uppträdde mycket illa under
kulturrevolutionen.)

—	Kritiken mot Li Youhua var ganska allvarlig. Det var en
arbetsgrupp av kadrer från staden som kom hit i oktober 1964 och inledde
denna kritik. Mot Feng Changye var de än hårdare. De anklagade
honom för korruption och förskingring. Han hade tagits in för
magsår på folkkommunens klinik men de släpade ut honom för att
kritisera honom. Men i maj år 1965 fann massorna att kritiken var
obefogad och att Feng Changye var helt ren. När den gamle
sekreteraren Li Youhua avled i cancer 1965 valdes Feng Changye till att
efterträda honom. Det året var skörden bra och allt såg bra ut. Den
gamle sekreteraren Li Youhua hade varit en mycket god man. Hans
fall blev också ordentligt utrett år 1980 och han fick då också
officiellt sitt goda namn åter helt och fullt.

-	1966 inleddes kulturrevolutionen. Här var ju lugnt i
förhållande till vissa andra områden. Här förekom heller inget våld. Då
kritiserades Feng Changye och Li Hongfu. De var ju ansvariga för
produktionen. Man tog också upp frågan igen om de
kontrarevolutionärer vi hade i Liu Lin. Partiet paralyserades och det blev i stället
massorganisationen som tog ledningen. Där var det Xue Sijun som
var den främste. Han var ansvarig inom Ledande gruppen för
kulturrevolutionen i Liu Lin. Men kritiken mot Feng Changye blev
aldrig riktigt allvarlig och när det kom ut några personer från Yanan
och ville göra revolution mot honom och sökte ta honom till Yanansamlades 300 bönder och tågade in till Yanan och sade att nu fick
det vara nog och tog Feng Changye med sig hem. Det fanns bara en
och annan som kritiserade hårt. Men, som sagt, det var aldrig något
våld här.

—	När revolutionskommittén sedan upprättades gjordes Feng
Changye också till ordförande för den och när partiorganisationen
kom igång blev han sekreterare för partiet.

-	Kritiken mot vad man kallade kapitalismen på landsbygden
pågick länge. Man sade att det inte gick att ta ett enda steg fram mot
socialism utan att samtidigt kritisera den spontana kapitalismen på
landsbygden. Man bekämpade de privata jordlotterna och när
bönder sålde privata ägg på marknaderna sade man att det var ett steg
på väg till kapitalism.

-	1973 började man tala om att det borde vara brigaden som var
den lägsta nivån. Brigaden skulle bli basen. På så sätt skulle
arbetslagen helt gå upp i brigaden och vi skulle ta ett stort kliv framåt till
en kollektiv ekonomi sades det. Visst var vi inom ledningen mycket
påverkade av allt detta. Men vi var också ganska självsäkra och tog
det försiktigt med olika nyheter. Vi hade ju rätt stor prestige bland
massorna eftersom den politik vi då under flera år fört hade visat sig
ge goda resultat. Men den ena kampanjen följde på den andra. 1974
var det ”kritisera Lin Biao, kritisera Konfucius” och 1975 var det
”kritisera den borgerliga rätten”.

-	Men också när det gäller dessa kampanjer bör man se noga
efter. När det till exempel gällde att lära av Dazhai måste man skilja
mellan de ideologiska lärdomarna och de praktiska. Det var korrekt
att lära av Dazhai hur man kunde plana ut fält och hur man kunde
förena små åkerlappar till stora fält och sådant. Det är lärdomar vi
fortfarande utnyttjar oss av.

—	Skälet till att utvecklingen inte gick snabbare mellan 1975 och
1978 var bristen på ansvar. Det fanns inget personligt ansvar för
arbetet och det hindrade.

—	Med det nuvarande ansvarighetssystemet får majoriteten en
snabb förbättring av sina villkor. Men det är också sant att det
uppstår olikheter i inkomster mellan olika familjer och att den familj
som har ordentligt med arbetskraft får det mycket bättre. Det finns
nu mer pengar att röra sig med. Man köper cyklar och
radioapparater. I Dadelträdgården har bönder börjat köpa TV.-	Dong Yangcheng har lämnat arbetet i kollektivet. Han och
några andra gick samman och tog ut sina sparpengar och köpte en
begagnad lastbil. Hans son Donghong kör den åt dem. De är ute på
olika körningar. Jag tror inte att det var så klokt. Bilen är mycket
gammal och jag tvivlar på att de kommer att få tillräckligt med
körningar. Här i närheten har ingen annan försökt sig på att sätta
upp åkeri med egen lastbil men en hel del personer köper
handtraktorer och liknande.

-	När det gällde ungdomarna som själva velat bosätta sig på
landet har politiken varit att låta dem göra som de själva vill. Vill de
stanna så kommer partiet inte att hindra dem. De talade mycket om
hur de längtade efter att bosätta sig som bönder av ny typ i det
gamla basområdet runt Yanan men det visade sig att de inte var
uppriktiga. De fann livet för hårt här. Under kulturrevolutionen
blev nog också en hel del ungdomar som kom från städerna orättvist
behandlade. Fast många ville ut på landet också och kom också före
kulturrevolutionen. Det fanns ju uppgifter för utbildade ungdomar.
De arbetade i laboratorierna och daghemmen då till exempel.

-	Men det är en svår fråga. Fast det är ju arbetslöshet i städerna.
Och i framtiden när levnadsstandarden på landsbygden höjts och
vetenskap och teknik utvecklats kommer nog ungdomar att vilja
bosätta sig också på landet.Li Qisheng om den politiska utvecklingen
1975 och 1978

1975:

-	Lin Biao baktalade bönderna. Han sade att vi inte hade någon
mat och några kläder. Han sade att vår stat var i ekonomisk
stagnation. Nu genomför vi ”kritisera Lin Biao, kritisera
Konfucius-kam-panjen”. Vi jämför det förflutna med det nuvarande. Vi tog Ma
Haixiu till exempel. I det gamla samhället var han tiggare. Nu bor
han i en grotta av nytt slag. Han har tillräckligt att äta. Familjen har
symaskin och radio och cykel. Alltså hade Lin Biao fel.

-	Lin Biao sade att staten var rik men bönderna fattiga. Det var
detsamma som jordägarna sade. Lin Biao ville vrida klockan
tillbaka. På våra möten jämförde vi vad Lin Biao sagt med vad den
förre jordägaren här hos oss har sagt. När vi började arbetet med
mekanisering hånade han oss. Ni smutsiga bönder, sade han. Ni
ropar mot himlen. Traktorer går inte att äta. Vi genomförde
ordentliga kritikmöten mot Lin Biao och jordägaren. Nu sköter sig Li
Xiutang bättre än förut men hans ideologi är fortfarande dålig.

-	På dessa möten visar vi vad som är gemensamt för Lin Biao och
Konfucius och alla reaktionärer. Det är sådant som tron att eliten
vet bäst och att folket är dumt. Det är föreställningen om männens
överlägsenhet och kvinnornas underlägsenhet. Det är sådant som att
de intellektuella är till för att bestämma och att ämbetsmännens
arbete är värdefullare än annat arbete. Det är sådant som
föreställningen om medelvägen. Alla sådana föreställningar bidrar till att
återuppliva det gamla och trycka ned folket.

-	Vad blir resultatet av denna kritikrörelse? Den kollektiva
sjukvården förstärks. Ungdomen från staden kommer hit och visar sig
bra. Vi har haft 100 unga intellektuella här sedan 1969 och några
bland dem stannar kvar. De gör mycket nytta. Ett par bland dem är
så bra att bönderna här valt dem till ledande uppgifter.

(1975 diskuterade man såväl den ekonomiska
framtidsplanen och de uppnådda resultaten som jämlikhetens
nödvändighet i enlighet med de då pågående kampanjerna.Och Li Haicai - som år 1981 avled i gulsot - sade på
kvällsmötet:

- Det finns sådana som när de fått 300 yuan i banken
och har 500 jin undanlagda inte vill fortsätta revolutionen
utan vill köpa jord åt sig själva. Men kommunism det är
inte bara att ha tre stengrottor och ett armbandsur. Det är
ett helt nytt samhälle.)

1978:

-	Om man ser tillbaka till hela perioden från 1962 till nu kan
man se att det hänt att vissa kadrer och medlemmar följt en felaktig
linje. Men det har varit mycket svårt för oss att kunna se att det var i
själva centrum, i Centralkommittén som det fanns förespråkare för
en felaktig linje och som till oss spred dokument som egentligen var
fel. År 1962 till exempel kom vissa kadrer så att följa Liu Shaoqis
linje och började öppna eget och sålde till överpris och tog från
kollektivet. Senare förstod vi inte att ”de fyras gäng” var ett de fyras
gäng och att de var en partifientlig klick och att de egentligen
förespråkade en revisionistisk politik utan vi trodde på de dokument
som kom ner till oss. Men jag tror nästan att vi nu efter de
erfarenheter vi haft under uppgörelserna med de fyras gäng och deras idéer
skulle ha lättare att se om det kom felaktiga och falska instruktioner
från centrum.

-	Flera gånger har på det sättet kritiken mot vissa äldre kadrer
underblåsts. Det är särskilt Feng Changye och Li Hongfu som blivit
måltavlor. De var inte tillräckligt revolutionära. De kallades då
under den kampanjen för ”demokrater” och inte revolutionärer.
Med det menades att de gjort stora insatser före 1949 och också
senare under uppbygget av kooperativen men att de inte förmådde
gå vidare. De kunde inte lära på riktigt från Dazhai. Men massorna
var inte överens om kritiken. Massorna menade att dessa äldre
kanske gjort lite misstag men att de var bra kadrer som gjorde
mycket nytta och att vi verkligen lärde av Dazhai och det var fel att
kalla dessa kadrer borgerliga. De fyras gäng sökte skapa splittring i
hela landet. Man anklagade oss i Liu Lin för att inte ta
spannmålsproduktionen tillräckligt på allvar och syssla alltför mycket med
bisysslor. Vi tog då upp en massdiskussion om revolution och
produktion. Socialismen kräver en ordentlig ekonomisk bas. Vi måste
öka produktionen för revolutionens skull. I brigaden berömde vidärför de arbetslag och de individer som utfört ett bra arbete i
produktionen och vi gav dem belöningar. Före 1971 var det bara
symboliska belöningar men sedan har det hela tiden varit materiella
belöningar. Man kan säga att det fanns en viss inverkan från de fyras
gäng också hos oss men i huvudsak påverkades vi inte.

-	När det gällde fördelningspolitiken fanns det olika
uppfattningar. Några menade att de proportioner vi hade ledde till
bristande jämlikhet och ökande klyftor. Vi fördelade
spannmålstilldel-ningen till 70 % enligt familjestorlek och till 30 % enligt utfört
arbete. Man menade att detta inte tog tillräcklig hänsyn till sådana
som hade det svårt. I oktober 1975 ändrade vi fördelningsprincipen
till 80 % av spannmålstilldelningen enligt familjestorlek och 20 %
enligt arbetspoäng för utfört arbete.

-	Men det ledde till nytt missnöje och nya diskussioner. De som
arbetade hårt menade att de blev missgynnade. I teorin var det bättre
med 80/20 men i praktiken fungerade det inte. Det fanns sådana som
sade: ”Vare sig jag arbetar eller inte får jag lika mycket.”
Medvetandet var inte tillräckligt högt för att den politiken skulle ha kunnat
genomföras. Det var många samtal och en hel del oro och mycket
argumenterande på båda sidor men till slut i oktober 1977 återgick
vi till det gamla systemet med 70/30. Majoriteten var överens.

-	En svårighet med kulturrevolutionen var att den gav upphov
till en ultra-demokratisk inställning. Särskilt ungdomen påverkades.
När arbetsledare kritiserade dem svarade de: ”Denna kritik och
dessa regler förtrycker ungdomen och bondemassorna.” Några av
dem gick från arbetet mitt på dagen för att gå på bio. När vi
kritiserade dem svarade de: ”Ni borgerliga demokrater går mot
marxismen-leninismen och underskattar filmens uppfostrande roll.”
De yngre var ju vana vid att diskutera och kunde argumentera bättre
än de äldre. Särskilt de äldre bönderna blev ofta förvirrade. Många
ungdomar brydde sig heller inte om att följa mötesordningen. Detta
kritiserade vi. Så har det varit till och från under alla dessa år. Det är
inte så att ungdomen är dålig men det finns hos nästan all ungdom
något av denna åsikt. Fast det har gått upp och ned. 1966 till 1969
gick det upp. Det gick upp också 1975. Likaså 1976. Just nu är det
lugnare.

(Feng Changye som lyssnade på samtalet sade:

- Inom partiorganisationen fanns då två linjer. Jag självkom att representera den ena. Det talades om att
bourgeoisien fanns inom partiet. Det trodde jag att jag förstod
fast jag har sedan insett att det var fel. Men jag menade att
partiet måste se till att föra revolutionen vidare genom att
höja produktionen och så göra socialismen möjlig. Alltså
angrep man mig och sade att jag bara talade om produktion
och inte om revolution. Jag ville bara berika staten. Det var
några yngre som påverkats av de fyras gäng i sitt tänkande
men jag kunde inte reda ut frågorna då utan höll blott fast
vid min ståndpunkt. Ibland blev diskussionerna häftiga.
Man sade att jag utnyttjade produktionen för att
undertrycka revolutionen. Jag svarade att spannmålen kom inte
vandrande av sig själv till brigaden. Det var häftiga
debatter. Jag tvangs ta till direkta metoder. Jag sade: Det är jag
som är den ansvarige. Jag har beslutsmakten. Nu gör ni
som jag säger. Den här diskussionen leder ingen vart. Jag
gav order. Jag sade: Om vi inte gör arbetet färdigt i
enlighet med den fastställda planen skadar vi partiet och folket.
Låt oss nu genomföra planen. När det är gjort kan vi se
vem som fått rätt. Planen måste genomföras till 1980. Det
var ingen bra metod att diskutera men den var den enda
möjliga just då.)Den stora planen av år 1975

1978:

Feng Changye sade:

-	På den fjärde folkkongressen ställdes målet att Kina skulle
moderniseras och jordbruket mekaniseras. Här i Liu Lin
genomfördes i samband med detta stora diskussioner på våren 1975 om vår
utveckling fram till år 2Ö00. Det långsiktiga målet var att vi skulle
utveckla brigaden så att också för oss skillnaden mellan stad och
land då skulle ha upphört. Det skulle år 2000 icke finnas en
stads-värld och en landsbygdsvärld. Vår närmaste uppgift var dock att
planera för tiden fram till 1980.

-	Vi ställde till slut uppgiften att producera 1 500 000 jin
spannmål - 750 ton - år 1980 och starkt utveckla bisysslorna. Bygga upp
verkstaden till en småindustri och i grund förändra möjligheterna
för Liu Lin. Just nu pågår diskussioner om huruvida det allmänna
målet för spannmålsproduktion är möjligt att uppfylla men det
rubbar inte planens allmänna innehåll.

-	För att genomföra denna plan måste vi utföra stora
anläggningsarbeten. Endast en del av vår jord lämpar sig nu för
traktordrift. Vi är också mycket beroende av vädret. Skörderesultatet
avgörs av väderleken. Vissa stora projekt måste därför utföras av
eller samman med folkkommunen och/eller häradet. Så utför till
exempel häradet en stor dammanläggning från vilken 10 000 mu
kan bevattnas. Där arbetar såväl häradet som folkkommunen och de
olika brigaderna. Vi har skickat dit folk från anläggningsarbetslaget.
Också ungdomar från staden arbetar där. Det arbetet omfattar
100 000 m3 jord. Bevattningskanaler måste också grävas.
Folkkommunen har därtill andra projekt. För att möjliggöra dessa har
folkkommunen börjat uppföra en cementfabrik här i dalen 1977.
Den behövs om dessa arbeten skall kunna utföras på rätt sätt.

-	Detta arbete genomförs i enlighet med planer vilka upprättats
på häradsnivå och folkkommunnivå. Det viktigaste för oss blir
anläggningsarbeten inom brigaden. Det gäller erosionsbekämpningoch förvandlingen av dalgångarna till fält. Där genomförde vi ju
stora arbeten år 1975 och dessa fortsätter. Detta innebär att
mekaniseringen blir möjlig. Nu kan vi blott använda maskiner på fälten
nere i den stora dalen. Ännu 1980 kommer vi inte att ha nått fram
till att samtliga fält lämpar sig för maskinellt jordbruk; det målet har
satts till 1985 och det bör vi kunna uppnå. Men det kräver mycket
stora insatser i anläggningsarbeten. Det innebär också att vi steg för
steg upphör med spannmålsodling på kullarna. Vi måste använda
jorden på det mest förnuftiga sättet. Alltså trädplantering uppe på
de högre kullarna och sluttningarna samt fruktträdgårdar längre ner
och slutligen spannmålsodling och grönsaker på den lämpliga
marken i dalen och på de nya fält vi skapar i ravinerna genom att dämma
upp för erosionen och samtidigt plana ut de smärre kullarna.

-	För att bli mindre beroende av väderleken övergår vi alltmer
till bevattningsjordbruk. Men det gäller att ta vara på vattnet. Vi
räknar med 40 m3 vatten per mu om vi bevattnar på vanligt sätt.
Använder vi sprinklersystem når vi samma resultat med 18 m3.
Alltså övergår vi till sprinklersystem. Det är vår egen verkstad som
nu steg för steg byggs ut för att kunna förse brigaden med
sprinklersystem. För fruktodlingarna använder vi droppbevattning.

-	Hela denna plan diskuteras omsorgsfullt av massorna. Vi lägger
fram den och sedan diskuteras den. Då kommer många idéer fram
och många lösningar presenteras. Vissa av våra förslag visar sig
olämpliga och förändras eller förkastas men om huvudlinjen är alla
överens.

-	Att genomföra planen innebär också att stärka tryggheten och
den allmänna omsorgen. Det är inte bara så att alla familjer skall ha
fått nya bostäder 1980, vi skall också ha inrättat ett bra hem för de
gamla vilka är utan familj och vi skall ha uppfört en ordentlig klinik
sängplatser för de sjuka.

-	Vår största svårighet när det gäller att genomföra planerna är
vår brist på arbetskraft. Det behövs stora arbetsinsatser. En viss
hjälp vid anläggningsarbetena kan vi få av de ungdomar från
städerna som kommer hit för att arbeta här ett par år. I år har det
kommit 12 sådana ungdomar.

-	Det var 1972 vi inrättade verkstaden. Dess uppgift var att
reparera våra jordbruksmaskiner och redskap. I framtiden kommer
den uppgiften att spridas så att varje arbetslag kan utföra nöd-vändiga reparationer. Nu håller vår reparationsverkstad på att
utvecklas till en verkstad där vi tillverkar enklare maskiner och alltså
bli en småindustri.

Li Qisheng sade:

-	Vi började investera i verktyg och maskiner redan innan vi
bildade verkstaden år 1972. De totala investeringarna har under
den senaste tioårsperioden varit 270 000 yuan. Huvudsakligen
sedan 1972. Så köpte vi till exempel en bulldozer 1976. Vi har
varken tagit kredit eller lån. Den metod vi använt för att finansiera
uppbygget av verkstaden har varit att vi använt överskott från
bisysslor som nudelfabriken till att genomföra investeringar i
maskiner och verkstadsuppbygge. Detta har varit förnuftigt ty vi använder
maskinerna för att förbättra jordbruket och öka avkastningen. Nu
försörjer verkstaden sig själv. Lastbilen betalar sin egen olja och
bensin och sina egna reparationer. Vi håller en ordentlig bokföring
och ser till att verkstaden går ihop. När vi utnyttjar lastbil så
gott-skriver vi verkstaden kostnaden och under de tider när verkstaden
tar körningar åt staten får den betalt av staten.

-	Verkstaden tjänar jordbruket, den tillverkar jordbruksredskap,
den utför olika arbeten och dess totalinkomst år 1978 kan beräknas
till 100 000 yuan. Därav betalas 10 % till Liu Lin folkkommun,
alltså 10 000 yuan och 20 000 yuan används till bränsle. Resten
ingår i brigadekonomin och i princip bär verkstaden sig själv.

Ma Yucai, ansvarig för verkstaden och ledamot av Liu Lin
brigadens revolutionskommitté sade:

-	Det var Mao Peixin som började. När han återvände hem 1963
började han också reparera hackor och spadar och sådant. Sedan
köpte brigaden maskiner och reparationerna på verkstäderna
utanför brigaden blev dyra och tog lång tid och det hindrade
jordbruksarbetet. Mao Peixin hade samtidigt varit drivande när det gällde
elektrifieringen. På så sätt avlastades också kvinnorna det tyngsta
arbetet; det att dra kvarnen. Nu fick vi elektrisk kvarn. Sedan
skaffade vi också tröskverk. Vi började också använda traktor.
Dessa förändringar medförde förändringar i tänkandet. Ordförande
Mao Zedong hade påpekat att mekaniseringen var framtiden och att
endast när den mänskliga muskelstyrkan ersatts av maskiner skulle
man kunna utveckla landet ordentligt. Från bärstången till
skottkärran till bulldozern alltså. Fattigbönderna och de lägreBilder frän Liu Lin brigadDe fält som terrasserades och bereddes för traktorbruk under kulturrevolutionen
börjar nu delas upp mellan grupper och till små privata lotter.

Nya huvudgatan i Liu Lin by. Folkkommunens kontorslängor till höger.Partisekreterare Li QishengVerkstaden tillverkar nu järnsängar av det material som skulle blivit
sprinkleranlägg-ningar. Marknaden styr.Från Liu Lin beger sig bönderna med sina produkter till fria marknaden i YananLi Hongfus barnbarn i andra klass under modersmålstimme.I Liu Lin har massorna, hälsovårdsarbetarna och partiet beslutat att icke överge den
kooperativa medicinen. Sjukkassan bevaras.Cao Zhengui.mellanbönderna diskuterade detta och kände starkt behovet av att
upprätta en verkstad. Den kunde ta hand om enklare redskap som
skottkärror och liknande. Det var vid den tiden jag kom hit. Jag var
smed och jag togs med i laget. Vi beslöt sedan utvidga verkstaden
för att klara större uppgifter.

-	Till en början visste vi inte så mycket. Men brigaden skickade
olika medlemmar till fabriker för att lära. De stora fabrikerna var
också mycket hjälpsamma. De brukade sända ut arbetslag för att
lära bönderna mekanisera. De kom också hit till oss och hjälpte oss
tillrätta. Dessutom studerade vi olika böcker.

-	1972 började vi skicka ut folk på längre studiekurser. Vi
skickade 5 personer att studera tre månader vid verkstadsskolan i Yanan
för att lära sig svarvar och reparation av svarvar. Mao Peixin och
fyra andra skickades till Xian för att lära svetsning. Det var det året
vi skaffade de första maskinerna. En ordentlig borr, en gammal
svarv och svetsutrustning. Då kunde vi sköta tröskmaskinen och
kvarnen och liknande redskap och maskiner. 1972 köpte vi också
den första lastbilen och lärde oss reparera enklare fel på den.

-	1975 tog vi nästa större steg. Då kom äldre arbetare från
fabrikerna till oss och undervisade oss och vi lärde oss gjuta och
lärde hur vi skulle kunna göra delar enligt ritningar. De var mycket
omsorgsfulla. Det året var vi 22 personer som arbetade i verkstaden.
Nu är vi 27.

-	Nu kan vi tillverka och installera sprinkleranläggningar och, vi
kan tillverka skördemaskiner enligt en modell från Beijing. Vi kan
reparera brigadens maskiner och även göra reservdelar. 1980
kommer vi inte bara att kunna utföra samtliga små och stora
reparationer utan även tillverka jordbruksmaskiner av medelstorlek. År
1980 kommer vi att producera såningsmaskiner och plogar och även
kvarnar, pumpar och skördemaskiner. Vi går steg för steg och med
inkomsterna från nudelfabriken fortsätter vi att bygga upp
verkstaden. Under perioden efter 1980 när brigaden blir alltmer helt
mekaniserad kommer vi att bygga upp reparationsverkstäder i varje
arbetslag och denna verkstad kommer att mer och mer gå över till
att bli en småindustri. Det är nu ungdomar från Liu Lin som arbetar
här och som har lärt sig här.

-	Vi arbetar nu också åt andra brigader inom kommunen och
utför även vissa arbeten åt häradet.Den nya situationen

Li Qisheng 1982:

-	Det har varit mycket förvirring bland bönderna här. Efter
Tredje sammanträdet i december 1978 förändrades partiets politik.
Mot slutet av 1980 var förvirringen särskilt stor och ingen visste ut
eller in. Mot slutet av år 1981 hade vi en hel månads diskussion om
vilket system vi skulle välja. Det är ju på vintern efter skörden folk
har riktig tid att diskutera.

-	Vissa kadrer och bönder hade svårt att godta
ansvarighetssystemet. Särskilt svårt fick de när de upplystes om hur man på vissa
ställen gjorde kontrakt med enskilda hushåll. Några fick då den
felaktiga uppfattningen att detta innebar en återgång till det
förflutna när det inte fanns något kollektiv utan var och en ansvarade
för sig. Partiet har därför organiserat studier för folket så de skall
förstå partiets politik och besluten från Tredje sammanträdet. Dessa
studier har till syfte att övertyga folket om att det nya systemet
motsvarar produktionens behov och att det inte är ett steg
tillbaka.

-	Även i de brigader där det gjorts kontrakt med enskilda hushåll
ägs jorden fortfarande av kollektivet. Det är inte att var och en är
självständig. Man måste betala jordbruksskatt, uppfylla
pliktleveranserna till staten och bidra till de gemensamma fonderna. Inte
heller får familjerna på dessa ställen använda jorden hur de vill. De
måste fortfarande följa den enhetliga statliga planen. Åtgärderna är
blott till för att främja produktionen.

-	Studieverksamheten är till för att övertyga folket om att också
med dessa åtgärder rör det sig fortfarande om en kollektiv ekonomi
och socialismen har inte övergetts.

-	Studierna syftar också till att övertyga folket om att systemet i
Liu Lin måste förändras. Den kollektiva vägen hade varit riktig.
Men vi hade begått vissa misstag. Det hade varit för mycket
order-givning. Vi hade inte anpassat oss efter förhållandena utan gett
order.(Det kan dock påpekas att detta i Liu Lin varit en
kulturrevolutionär kritik mot bristande intresse för revolutionens
och kollektivets behov. När folket i Liu Lin nu skall
studera detta för att övertygas om den nya jordbrukspolitiken
så är det närmast ett uttryck för ett centralt direktiv än en
konkret diskussion om förhållandet i Liu Lin. Folk slog
vakt om Feng Changye därför att han tagit kamp för
produktion och inte blott sysslat med slagord. Nu ombeds de
kritisera honom för att han kommenderat fram
produktion.)

-	Ett annat misstag var att vi var alltför ensidigt inriktade på
spannmål. Vi gav också alltför stor plats åt hirs. Det är ingen
högvärdig gröda.

(Avvägningen mellan sädeslagen kan diskuteras. Även om
jag aldrig haft intrycket att hirsodlingen premierats av
ideologiska skäl. Men kritiken mot att ha haft en ekonomi
ensidigt inriktad på spannmål tycks mig helt abstrakt. Det
kännetecknande för Liu Lin 1969, 1975 och 1978 var
tvärtom just satsningen på bisysslor som fick utvecklas till
småindustri. Den kritik som förekom då och som till en del
uppmuntrades av partiet var ju att Feng Changye och de
andra kadrerna visade för litet intresse för spannmål. En
kritik jag för övrigt med hänsyn till den verkliga situationen
fann lika abstrakt som den nuvarande kritiken.)

-	Det Tredje sammanträdet avskaffade den subjektivism som
bestod i att man skulle sätta politiken främst. Tredje sammanträdet
gav självständighet åt bönderna och lämnade oss möjlighet att välja
olika vägar. Vi skulle också befria oss från jämlikhetsidéerna. Och
här i Liu Lin hade vi gjort oss skyldiga till mycket jämlikhet.
Distributionen ägde inte rum enligt arbetsinsats. Det minskade
entusiasmen. Alla åt från samma gryta. Vi ledde studierna av dessa misstag
för folket och kom till slut inför det nya året 1982 fram till ett
avgörande i frågan om vilket system vi skulle välja. När det gällde
brigader som nått en viss framgång och där den kollektiva ekonomin
var relativt stark och den politiska medvetenheten ganska hög var det
inte nödvändigt att göra kontrakt med enskilda hushåll. Då kunde
man göra kontrakt med de olika arbetslagen i stället och låta dem stå
för sina egna vinster och så småningom också sina egna förluster.-	Om arbetslaget visar förtjänst så får var och en i laget del av
denna. 1980 var skörden mycket god. Alla arbetslagen kunde få
bonus. Vi delade ut 22 000 yuan.

-	Fruktodlingen gick särskilt bra 1981. De hade fått en plan på
63 000 yuan men lyckades sälja för 78 000 yuan och där blev då
bonus upp till 190 yuan per arbetande. Men verkstaden som inte
lyckats så bra kunde inte ge något bonus alls. I år har vi infört
straffavgifter och avdrag för underskott. Nu blir olikheten ungefär
280 yuan per år beroende på vilket arbetslag man tillhör och vilket
resultat det fått.

(Märk att olikheten mellan fruktodlingen och verkstaden
inte var en olikhet i fråga om arbetsinsats utan en olikhet i
försäljningsresultat. Marknaden och inte arbetet var
bestämmande.)

-	Detta nya system tillfredsställer såväl bönder som kadrer och
ger fullt spelrum åt det personliga initiativet. Men diskussionerna
pågår än. Ett litet fåtal menar att vi bör gå helt över till kontrakt
med enskilda hushåll men vi anser att vi bör bibehålla kollektivet
och gå den nuvarande vägen. Ännu är vi inte helt färdiga med
utarbetandet av systemet. Vi har skickat ut 42 personer, såväl
massor som kadrer, att besöka olika föregångsbrigader av vår typ.
Sådana där man beslutat bibehålla så mycket som möjligt av det
kollektiva och lösa problemen utan att gå hela vägen och dela ut
jorden på kontrakt till enskilda hushåll.

-	Partiorganisationen har nu fullt arbete med att genomföra
uppdelningen. Ty arbetslagen delas i grupper. Om ett lag delas i fyra
grupper hur skall man då förfara med spannmålslager och boskap
och redskap? Det är ett svårt arbete och kräver många möten och
det blir mycket diskussion. Det visade sig också att det behövdes fler
kadrer. Varje grupp måste ju ha egen bokföring. Partiet har
uppmanat ungdom att åta sig uppdragen. Partiet får se till att de får så
de kan gå iland med uppgiften.

-	Det finns stora problem med det nya systemet. Hur skall man
kunna uppnå en rättvis fördelning mellan olika arbetslag med olika
uppgifter, spannmål, grönsaker, bisysslor, industriproduktion? Det
är svårt att utforma logiska kontrakt. Det borde kunna gå att
genomföra en korrekt arbetsvärdering som grund för belöningar och
bestraffningar men vi kadrer har inte den utbildning som fordras förnågot sådant. Detta är en verklig svårighet. Partiet har uppmanat
utbildad ungdom att skaffa sig goda professionella
bokföringskun-skaper och överta uppgiften. Ty för den som inte har
specialutbildning blir denna uppgift omöjlig att genomföra även om han har en
rik erfarenhet av praktiskt arbete.

-	En svårighet som nu visar sig är att det blir nödvändigt att
stärka samverkan mellan olika lag och specialgrupper. Detta
samarbete behövs till exempel när det regnar och en jordvall brister. Men
då säger vissa att det inte är deras sak längre. Till och med sådana
som varit med länge och som borde ha starkt politiskt medvetande
säger att det inte angår dem och att det får någon annan ta rätt på.
Vi måste hitta ett sätt att förena de långsiktiga och gemensamma
intressena med de kortsiktigt lönsamma.

-	När dammluckorna brast uppe i ravinen tog vi omedelbart
kontakt med de ansvariga i de båda arbetslagen i Liu Lin by men det
gick inte att få dem att samarbeta. Det var skördetid. Den frågan
gick inte att lösa. Vi har ännu inte löst den. De vägrar. Det tog slut
med samarbetet när vi övergick till det nya systemet och bördan på
kadrerna blev tyngre. Vad själva katastrofhotet angår så satte vi in
anläggningsarbetslaget och vissa medlemmar gjorde också frivilliga
insatser. Brigaden betalade. Men lagen hävdade att det inte ingick i
deras åligganden.

-	Ett annat problem är att det visat sig mycket svårt att övervinna
jämlikeriet. Vi har övervunnit tendensen att alla äter ur samma
gryta men nu har vi i stället den situationen att man äter ur små
grytor. Det vill säga att man inte inför individuell arbetsvärdering
utan delar lika inom laget. Så är det när det gäller fruktodlingen. De
har hittills inte gått med på att införa individuell arbetsvärdering
utan betalar enligt poäng som förut oavsett hur stort det individuella
arbetet egentligen är. Och de har haft bonus så alla har delat på
förtjänsten. Nu försöker vi övertyga dem om att träden bör bli
individuellt ansvar. Men hittills har vi i partiet inte lyckats.

-	När det gäller den stora planen på nya åkrar och stora
jordförbättringsarbeten så är den uppskjuten. Efter 1978 har inte
genomförts något sådant arbete. Vi har heller inga arbeten på förslag. Nu
planterar vi dock träd. Spannmålslagret är nu nere i 180 000 jin - 90
ton - vi brukade hålla ett lager på 260 000 jin - 130 ton - men vi
minskade lagret för att kunna dela ut mer till bönderna.-	De direkta administrationskostnaderna, alltså de arbetspoäng
som ges till kadrer och som ersättning till sådana som reser till
möten och till arbetsmaterial och sådant har inte förändrats
nämnvärt sedan 1968. Man kan säga att administrationen kostar ungefär
1 000 yuan om året.

-	Feng Changye är nu vice partisekreterare i Liu Lin
folkkommun. Han är alltså statsavlönad kader nu. Partier har 52
medlemmar i brigaden och ungdomsförbundet 39. Det har inte varit
någon nyrekrytering på tre år. Under år 1981 var det fyra eller fem
representantskapsmöten för brigaden. Folkkommunen är
fortfarande den lägsta statliga nivåo. I augusti 1981 hölls
folkkommunens representantskapsmöte. Delegaterna hade valts på
brigadmöten. Folkkommunen gör den allmänna planen och sätter målen
för spannmålsproduktion och inkomster av bisysslor och fastställer
de statliga inköpskvoterna. Det är också folkkommunen som ger
bidrag till behövande familjer ibland. Ibland är det brigaden. Det
har inte varit någon skillnad där.

-	1980 återfick Li Xutang sina medborgerliga rättigheter. Man
sade att han omvandlats nog. Även Duan Fuyin återfick sina
medborgerliga rättigheter.

(Han hade varit gruppchef för KMT i Liu Lin under
ockupationen 1947.)

-	Vi har alltså inte längre någon person etiketterad som
kontrarevolutionär eller så här i brigaden. De har återfått sina
medborgerliga rättigheter. Det har gjorts i enlighet med partiets och statens
centrala beslut. När det gäller He Talu som felaktigt betecknades
som kontrarevolutionär år 1969 gjorde vi en omprövning och tog
bort beteckningen och återställde helt hans goda namn år 1978.

(He Talu hade kritiserat partiet och dess politik år 1969
och ansågs då ha gjort det på ett vulgärt och kränkande
sätt. Han var fattigbonde.)Brigadens bokhållare

Li Hongyi, 41 år, brigadens bokhållare sedan år 1977:

-	De sex arbetslagen är grundenheterna för bokföringen. Vi
upprättar kontrakt anpassade efter förhållandena. De kan upprättas
med arbetslagen men de kan också omfatta kontrakt för visst arbete
under viss tid. De kan också röra arbetsuppgifter för bestämda
enheter. Arbetslagen 1, 2, 4 och 5 är stora och omfattar 170 till 200
personer vardera. De delades alltså vid årsskiftet 1981/82 i två
arbetsgrupper vardera. Arbetslag 6 som har sin jord uppe på
sluttningarna delades i 6 arbetsgrupper om 4 hushåll vardera. Skälet till
denna olikhet är att arbetslagen 1, 2, 4 och 5 hade åkermark mer
lämpad för maskiner och alltså kunde bevaras som större enheter.

-	Såväl de speciella arbetsgrupperna som arbetslagen får egna
kontrakt. Varje enhet får alltså en egen bokföring. I början hade vi
bara belöning om kontraktet överträffades men sedan årsskiftet
1981/82 motsvaras belöningen av straff om kontraktet icke fullföljs.
Belöning och straff är ordentligt specificerade i kontrakten och
räknas på procent av överskott respektive underskott och skall
verka direkt på de enskilda bönderna.

-	Brigadledningen bestämmer:

1)	Vilka ledare som skall tillsättas för grupper och lag.

2)	Areal, redskapstilldelning etc.

3)	Investeringar. De lag som sysslar med enbart jordbruk kan
erhålla investeringar såväl in natura som i kontanter; de speciella
grupperna blott i kontanter.

4)	Brigaden fastställer kvoter och uppgifter.

5)	Brigaden fastställer belöningar och straff.

-	Om man ser till jordbruksarbetslagen så har de fem första god
jord såväl i dalen som på sluttningarna, de kan använda maskiner.
Alltså fastställs en kvot som motsvarar 800 jin per mu och år. Om
detta överträffas får de bonus. Det blir ungefär 10 fen per jin. Om
laget alltså får ett överskott på 10 000 jin då erhåller det 350 yuan
att dela på. Om det icke uppnår det fastställda resultatet har vi nuinfört att varje arbetande förlorar arbetspoäng räknat efter 10 % på
underskottet. Men man måste vara anpassningsbar. Antag att laget
erhåller 790 jin per mu. Då vore det inte rätt att göra avdrag.

-	Tanken är att alla lag med likartade förhållanden inom ett
begränsat område borde få samma resultat. Om det finns olikheter
så beror dessa på subjektiva faktorer. Alltså att belöna eller straffa.
Om något lag skulle visa extremt dåligt resultat, till exempel nå blott
300 jin, då räckte det inte med att dra 10 % av underskottet, då
måste extraordinära åtgärder till.

-	Men ta arbetslag 6. Dålig mark. Där sätts målet till 700 jin per
mu och år. De får alltså mindre utdelning om de överträffar målet
och mindre straff om de misslyckas. Vi jämför alltså inte insatsen i
arbetslag 5 och arbetslag 6. Förhållandena är olika och inkomsterna
blir därefter. Om nu alla höll på med spannmål vore det inte så
svårt. Men det är svårt att finna fram till enhetliga normer när det
gäller så olikartade grupper som vi har med så olika arbetsuppgifter.
Det ställer mycket stora krav på kadrerna.

-	Vi började ställa kvoter för år 1979. Vi har ännu inte lyckats
hitta en riktigt bra beräkningsgrund. Vi fastställer kvoterna år från
år och vi befinner oss i konkurrens med andra brigader som sätter
kvoter för andra arbetslag. Vi måste nu arbeta bättre och arbeta
fortare ty konkurrensen i samhället ställer objektiva krav på oss.

-	När det gäller anläggningsarbetslaget och verkstaden är det ju
staten som sätter priserna och köper produkterna. I år hade
anläggningsarbetslaget uppfyllt sin årskvot redan i juni under det att
verkstaden ligger långt efter sin. Anläggningsarbetslagets medlemmar
kommer att få en stor belöning och verkstadsmedlemmarna
kommer att bestraffas.

-	Kadrerna erhåller sin inkomst från de arbetslag de tillhör med
arbetspoäng. Arbetslaget erhåller från brigaden en summa som
motsvarar kadrernas arbetsinsats för brigaden räknat efter
brigadens arbetspoängsvärdering. Arbetslagen betalar sedan ut till
kadrerna enligt sammanlagd arbetspoäng enligt sin
arbetspoängsvärdering. Då brigadens värdering är betydligt högre än lagets uppstår här
en viss fördel för laget.

-	Det ekonomiska arbetet har blivit mer komplicerat och ställer
större krav nu. Inför arbetet håller Folkets jordbruksbank kurser för
bokhållare. De är på 3 till 4 dagar årligen. Där lär vi oss mer. Sedanundervisar jag dem som arbetar med de ekonomiska frågorna i
arbetslag och specialgrupper. Men ännu har vi inte den bokföring
som skulle behövas för detta nya system. Vi tar bara upp inkomster
och utgifter och en viss avskrivning. Vi har inte nog erfarenhet.
Arbetslagen saknar kadrer som kan dessa frågor. Detta
ansvarighetssystem ställer mycket högre krav. Det förs nu många
diskussioner där hela gruppen deltar. Alla bör säga sin mening om de nya
formerna och vi måste följa majoritetsbesluten. Men kring
uppdelningen av arbetslagens djur och redskap har det varit svåra
avgöranden. Värderingen har inte varit lätt och den har fört till långa
diskussioner.

-	Då distributionen har ökat har övriga fonder fått minskas. Till
den ackumulationsfond vilken används för inköp av maskiner,
större anläggningsarbeten som brigadkontorshus eller
dammanläggningar eller brobygge och liknande avsattes:

1978:50 037,42 yuan
1979:39 955,66 yuan
1980:20 492,20 yuan
1981: 13 783,68 yuan

1978 och 1979 byggde vi till exempel den stora samlingslokalen
med plats för 430 personer. Den kostade oss 50 000 yuan. I
september 1981 tvangs vi lägga ut 26 000 yuan på brobygge åt
arbetslag 1 och 2. Det borde nog ha tagits ur välfärdsfonden eller
så. I varje fall var det ett gränsfall. Nu har vi 15 000 yuan kvar i
denna fond.

-	Välfärdsfonden har genomgått en motsvarande utveckling. Dit
avsattes:

1978:20 017,07 yuan
1979: 3 669,66 yuan
1980: 3 830,27 yuan
1981: 5 505,50 yuan
Nu finns där ungefär 13 000 yuan.

-	Brigadens utgifter för hälsovård har sjunkit med nuvarande
system:

1978:2 011,62 yuan
1979: 1 128,24 yuan
1980:	26,75	yuan

1981:	15,13	yuanDe direkta nödhjälpskostnaderna har dock stigit något:

1978: 110,00 yuan
1979: 40,00 yuan
1980: 160,00 yuan
1981: 300,00 yuan

Brigadens kulturutgifter har varit rätt konstanta:

1978: 3 079,29 yuan (Däri ingår inköp av TV-apparat.)

1979:	958,61 yuan

1980: 1 732,24 yuan

1981: 2 437,94 yuan (Däri ingår brigadens utlägg året innan för
den stora dansfestivalen i Yanan.)

-	De direkta produktionskostnaderna med foder och utsäde och
konstgödsel och liknande bärs av arbetslagen.

-	För att du skall förstå hur vi nu lägger upp arbetet bör du se på
brigadens plan för år 1982. Det har gjorts vissa justeringar i den
under de nio månader som gått, men den ger en god överblick och
den visar hur vi nu planerar verksamheten.

(Denna plan hade utarbetats inför årsskiftet 1981/82. Den
hade föregåtts av mycket långa diskussioner. Men den var
inte förankrad bland bönderna. Det visade sig till exempel
under våren när massorna - som det sades - under intensiv
debatt tvingade fram ett beslut om att upphäva planen när
det gällde kliniken. Det var oriktigt att driva den för
vinstens skull. Den skulle tjäna folket som förr och det gamla
kooperativa sjukvårdssystemet skulle återinföras.

Man bör nog närmast se planen som ett uttryck för den
ståndpunkt de centrala parti- och statsorganen lyckats
pressa den lokala partiledningen och de lokala kadrerna att
inta.

Inbyggd i denna planering är stora och ofrånkomliga
belöningar. Men bara för vissa. När det gäller
jordbruksproduktion är målsättningen så låg att det nästan vore
omöjligt att inte överträffa den och bli belönad. För
bisysslorna — anläggningsarbetslag och verkstad till exempel
-förhåller det sig annorlunda. De blir helt avhängiga av
marknaden. Den kan varken de eller Liu Lin brigad
påpeka. Det är en plan som premierar spannmål och
försvårar utveckling av sidosysselsättning. Det är alltså en plansom står i direkt motsättning till den stora plan vilken
upprättades 1975.

Till en del förklaras detta av att Liu Lin brigad tvingats
förändra kvotsystemet. 1981 hade de flesta arbetslag i
jordbruket inte förmått uppfylla de kvoter de getts och
därför inte erhållit någon belöning. För att åstadkomma en
mer positiv atmosfär i brigaden hade denna gång kvoterna
satts så att samtliga arbetslag i jordbruket skulle få
belöning.

Men resultaten för verkstaden och fruktodlingslaget och
anläggningsarbetslaget blev beroende på faktorer utanför
brigadens kontroll. De allmänna åtgärder som genomförts
bromsar diversifiering och utveckling av sidonäringar.)PLANERING

Liu Lin Brigad. Produktionsplan för år 1982. Jordbruk

Produkt	Spannmål, jin	Antal mu dubbelplogade och utjämnade	Oljeväxter, jin	Trädplantering, areal i mu	Antal träd planterade utanför hus, längs vägar och vattendrag, styck	Fruktträdsplantor, kultivering av, mu	Kalvar, styck	Killingar och lamm, styck	Betesmark, mu	Uppfödning av smågrisar, styck	Grisar till avsalu	Färska ägg, kvot i jin	Slaktfår till försäljning, styck	Skogsplantering, mu
Lag 1	180 600	333	3 200	10	1 130	78	2	12	30	37	i	252	7	
Lag 2	177 100	324	3 200	10	1 130	78	2	12	30	41	ii	279	5	
Lag 3	165 300	250	3 000	10	1 130	78	1	10	30	33	10	228	3	
Lag 4	201 000	378	3 400	12	1 240	113	2	13	32	44	13	299	5	
Lag 5	198 000	869	3 400	12	1 240	113	2	12	32	39	12	265	4	
Lag 6	128 000	236	2 800	6	1 130	70	2	10	23	26	7	177	4	
Skogslag														20
Totalt:	1 050 000	1 890	19 000	360	7 000	530	10	69	177	220	64	1 500	28	20

Anmärkning: Totalsiffran för spannmål innefattar också produktionen på de privata jordlotterna.
Avkastningen per mu beräknas i genomsnitt för brigaden till 800 jin/mu i dalgången och 300 jin/mu på
_______________sluttningarna.____________________________________________________________________________________MÅLSÄTTNING

Målsättning	Produktion Spannmål, jin. Specialgrupp, yuan.	Belöning vid
överträffande  (%)	Straff vid
underskott  (%)	Kontantintäkt,  yuan	Belöning vid
överträffande  (%)	Anmärkningar
Lag och grupper						
orippä	67 200	35	10	2 520	10	Målsättningen utgör grunden för beräkning av belöningar och straff.  Den beräknade totalproduktionen är betydligt högre då den innefattar såväl den beräknade produktionen utöver målsiffran som produktionen på de privata jordlotterna.
Lag i  Grupp B	67 200	35	10	2 520	10	
i a„ i Grupp A	66 400	35	10	2 490	10	
Lag z.  Grupp B	66 400	35	10	2 490	10	
Lag 3	117 600	35	10	4 440	10	
i 4 Grupp A	74 800	35	10	2 805	10	
Lag 4  Grupp B	74 800	35	10	2 805	10	
Grupp A	76 800	35	10	2 880	10	
Lag j  Grupp B	76 800	35	10	2 880	10	
Lag 6	80 500	35	10	(ingen uppgift)	10	
[-Drifts-Verk--]	
{+Drifts- Verk-+} g^pp	12 000 yuan	35	10	Kassören och bokhållaren är gemensamma för såväl driftsgrupp som
fordons-grupp och bonus fördelas enligt samråd mellan de två grupperna.  Brigaden har rätt att utnyttja lastbilarna, bulldozern och traktorerna respektive 30 dagar, 150 timmar och 30 dagar.		
stad
Fordons-grupp	26 000 yuan	20	5			
Fruktodlingsgrupp	63 000 yuan	15	10	Anlägga terrassfält om sammanlagt 10 mu.		
Anläggn. ar b. grupp	30 000 yuan	20	10	Varje arbetande erhåller en mathållningsersättning om 0,80 yuan per dag mot att han själv håller sig med en iin majs och en iin hirs ger dag.		
Grönsakslag	8 500 yuan	25	10			
Nudelfabrik	7 000 yuan	22	10			
Kliniken	700 yuan	20	10	Kliniken är skyldig utföra de hälsouppgifter och de veterinäruppgifter som högre myndigheter ålägger den.		
Skogsvårdsgrupp	Denna grupp si kvalitet och huri	tall utöka skogsplariteringsomrädet och verksamheten skall inspekteras och bedömas av partikommitté och brigadkommitté vid årets slut; område, avida planen uppfyllts eller överträffats och huruvida belöning eller straff skall utgå skall beslutas av de två kommittéerna i samråd.				Femte arbetslaget

Det som för tjugo år sedan var Liu Lin arbetslag delades så
småningom i Fjärde och Femte arbetslagen. Zhang Yusheng, 23 år, gick
igenom skolan i Liu Lin och därefter i mellanskola i Yanan tre år.
Han valdes till bokhållare för Femte arbetslaget år 1979.

-	Huvudsakligen arbetar jag med jordbruk. Men jag har att föra
böckerna för arbetslaget. Det gör jag på fritid. Ibland tar jag dock en
eller två arbetsdagar till bokföringsarbetet. Tillsammans med mig
arbetar en kassaförvaltare för laget. Det är Gao Bingyin. Han är
mycket erfaren. Vi arbetar åt bägge grupperna.

-	1981 var totala inkomsten 40 502,45 yuan. Utgifterna 9 641,83
yuan. Resten delades ut till de arbetande enligt arbetspoäng.
Bortsett då från 7 000 till 8 000 jin spannmål som gavs till 5 familjer med
många familjemedlemmar och få arbetande. I princip går 5 % av
bruttoproduktionen till brigadens ackumulationsfond och 2 % av
bruttoproduktionen till brigadens välfärdsfond. De medlemmar
vilka arbetar utanför brigaden är fortfarande medlemmar. Om de
arbetar i fabrikerna till exempel betalar fabriken hela deras lön till
arbetslaget och arbetslaget betalar dem därefter i arbetspoäng.
Likaså betalas de personer vilka arbetar i de olika specialgrupperna.
De kan få bonus och belöning från sina grupper men sin egentliga
inkomst erhåller de i form av arbetspoäng från arbetslaget och
arbetslaget erhåller betalt för deras arbetspoäng från
specialgruppen. Detsamma gäller kadrer på brigadnivå. Högre kadrer är ju
statsanställda. Men det finns en olikhet mellan vad arbetspoängen är
värd på brigadnivå och vad den är värd på arbetslagsnivå. Det femte
arbetslaget är nu uppdelat i två grupper. Arbetspoängen har något
olika värde i dem. Den är ju beroende på produktionen. I grupp A
är 10 arbetspoäng värda 2,55 yuan. I grupp B är 10 arbetspoäng
värda 2,36.

På brigadnivå är 10 arbetspoäng värda 4 yuan. Det uppstår alltså
en viss differens till lagets fördel. Men detta räknas icke som inkomst.

-	I hela arbetslaget finns 103 arbetande. Det innefattar ocksåkadrer på brigadnivå och personer vilka arbetar i
fruktträdgårdslaget. 30 bland dem räknas som fullvärdig arbetskraft och erhåller
10 poäng per arbetsdag. Det rör sig om män. En kvinna når upp till
7,5 poäng. De andra kvinnorna har 6,5 poäng per arbetsdag.

Tidigare hade laget ett bankkonto. Nu är detta uppdelat på
grupperna. 1980 hade laget lånat ungefär 15 000 yuan för att köpa en
traktor. Lånet är nu återbetalat. Räntan var ungefär 400 yuan.
Laget äger fortfarande traktorn men inkomster och utgifter för den
har delats upp på grupperna.

-	När uppdelningen genomfördes hade grupp A 21 hushåll och
grupp B hade 19 hushåll. Sedan dess har familjer delats upp och
andra har gift sig och just nu har grupp A 25 hushåll och grupp B har
21 hushåll.

Li Qisheng inflikar:

-	Det händer att folk vill byta från en grupp till en annan. I
princip bör folk inte välja själva och bilda kotterier. Det kan bli
farligt för sammanhållningen. Vi försöker också avråda. Egentligen
bör frågorna uppskjutas till årsmötet och avgöras av brigaden. Men
det uppstår ju olika problem. I Femte arbetslaget var det ledaren för
den ena arbetsgruppen som inte kunde samarbeta med vissa
personer. Han ville flyttas. Det gick brigaden med på. Nu går det bra
och det är inga samarbetssvårigheter.

Om medlemmarnas arbete utanför brigaden säger bokhållaren för
Fjärde arbetslaget Cao Ruwa:

-	När det inte är säsong i jordbruket kan vi ju göra upp om annat
arbete. I Fjärde arbetslaget har vi gjort upp med Yanan stad om att
transportera grus. På det får vi in 1 000 yuan. Vi har också gjort upp
om att skicka ut folk på vägbygge och vägunderhåll. På det får vi in
700 till 800 yuan. De betalar oss enligt de statliga taxorna för de
olika arbetsmomenten och vi betalar medlemmarna enligt
arbets-poäng som vanligt. Vi satte in 12 personer under 2 veckor. Vi tog
sådana som inte var helt fullvärdig arbetskraft och kunde undvaras.
Vi hörde talas om detta kontrakt, det var ett bygge för de centrala
oljetanksanläggningarna. Vi får försöka höra oss för och snappa upp
vad vi kan få tag i. Men anläggningsarbetslaget är något annat. De är
högkvalificerade. Vi gör ströarbeten.

Gao Bingyin är kassaförvaltare i Femte arbetslaget. Han blev vald
till kassaförvaltare i Liu Lin jordbrukskooperativ år 1955. Sedan harhan fortsatt på samma post under det jordbrukskooperativet först
blev ett högre jordbrukskooperativ och sedan en del av en
folkkommun och vidare under det att arbetslaget delades och han är
ännu kassaförvaltare när det Femte arbetslaget sedan delats i två
grupper.

—	Jag gör samma arbete som jag alltid gjort. Det är det enda jag
kan.

Li Qisheng säger:

—	Massorna har stort förtroende för Gao. Han tillåter inget slarv.
Han är fullkomligt pålitlig och tar ansvar för varje minsta korn av
den kollektiva egendomen. Han avskyr slöseri.

Gao Bingyin säger:

—	Man kan säga att det går bättre nu. Två grupper är bättre. Ty
detta innebär att medlemmarna får en starkare ansvarskänsla. Förr
när alla fick lika mycket var de inte så effektiva. Nu har värdet på
arbetspoängen stigit. Nu när de två grupperna får konkurrera med
varandra plöjer de bättre och är noggrannare med gödslingen.

Li Qisheng säger:

—	Femte arbetslaget var det första som delades. Tredje
arbetslaget behövde inte delas. Det fungerade så bra. Det var dock bara
Tredje och Femte arbetslagen som uppfyllde produktionsplanerna.
Första, Andra, och Fjärde arbetslagen skötte ogräsrensningen dåligt
1981. De gjorde blott 2 rensningar. I år när de delats upp har de
redan rensat tre gånger och i något fall fyra gånger. Och
uppdelningen visar sig också i större ansvarskänsla på annat sätt. I år har
det varit torrt. Men när brigaden beslöt om åtgärder hade Femte
arbetslagets grupp 1 redan bevattnat i 20 dagar. Nu får de arbetande
mer betalt för den direkta arbetsinsatsen och det är ett tydligare
samband mellan arbete och inkomst och det förbättrar arbetsmoralen.

Gao Bingyin säger:

—	Det är arbetsintensiteten som ökat. Folk arbetar hårdare nu.
Tidigare kunde det hända att folk kom till arbetet bara för att få
arbetspoäng. De fick sina poäng för att de var där. Gjorde de så nu
då skulle de kritiseras ty nu är allt beroende på arbetet och folk är
inställda på att arbeta hårt för att få mer.

—	Själv har jag en familj på fyra och alla arbetar. Nu får vi mer
spannmål och mer kontanter. Jag hade tio poäng till för två år sedan.
Då sades det att jag blivit äldre men fortfarande var mycket kunnig.Nu har jag 9,8 poäng. Min son som just i år börjat arbeta efter att
han gått ut skolan, han misslyckades i inträdesproven till
mellan-skolan, har 5,5 poäng, min dotter som är minbanlärare (”min” av
”renmin” som betyder folk, ”ban” som betyder sköta) - en lärare
tillsatt och avlönad av brigaden - har 6 poäng och min hustru har 5
poäng. I år är vi fyra arbetande. Tidigare var vi tre. Inkomsterna
var:

1978: 2 000 jin spannmål och 300 yuan i kontanter.

1979: 3 200 jin spannmål och 300 yuan i kontanter.

1980: 4 200 jin spannmål och 700 yuan i kontanter.

1981: 5 400 jin spannmål och 700 yuan i kontanter.

-	Jag håller ett spannmålslager för ett eller två års förbrukning i
reserv. Folk som vuxit upp i fattigdom som vi oroar oss alltid för
katastrofer i framtiden. De gamla känner till hur livet varit men
ungdomarna vet det inte och de är heller inte intresserade av att
höra om det.

-	Jag säljer grönsaker men inte spannmål från den privata
jordlotten. I år har jag redan sålt två grisar på marknaden för 290 yuan.
Samtidigt köper jag kött på marknaden när vi skall äta kött. Detta är
en förändring under senare år. I stället för att lägga in köttet säljer vi
det och köper färskt och magert kött. Vi säljer det feta och köper det
magra. Vi köper också vete på marknaden för att få finare mat
ibland. Jag tror att denna förändring där vi använder oss av
marknaden och köper och säljer gäller nästan alla familjer.

-	Jag har köpt cykel och två armbandsklockor. Klockorna är till
barnen. Jag bryr mig inte om sådant. Klockorna är egentligen en
prydnad. Ungdomar vill ha sådana smycken. Det rör sig om ett
mode mer än ett behov. En symaskin skulle vi behöva men det finns
inga bra märken att få. Billiga och dåliga märken är det gott om men
de goda och hållbara märkena är det ont om.

-	År 1975 när brigaden inledde arbetet med den nya byn blev
min gamla grotta förstörd. Den låg i vägen. Jag erhöll 1 400 yuan i
skadestånd och flyttade in i en av brigadens bostäder. Jag har ännu
inte beslutat om jag skall bygga nytt själv eller köpa från brigaden så
pengarna har jag inte rört. Om jag köper stengrotta med gård och
avträde och svinstia från brigaden kan jag få den för 1 000 yuan som
mest. Kanske jag dock bygger. Skulle kunna behöva tre eller fyra
nya stengrottor. På banken har jag i alla fall 1 700 yuan.Li Qisheng skrattar och säger:

-	Om det inte var några brigadledare här skulle du fått höra en
helt annan siffra tror jag.

Alla skrattar.

(Banksekretessen är sträng. Brigaden kan icke skaffa några
uppgifter om banktillgodohavanden för privatpersoner.
Redan 1975 diskuterades detta. Bönderna antas ha
betydligt större bankkonton än de vill uppge för ledningen.)

Gao Bingyin säger:

-	Allt betalas nu efter arbete. Det skulle kunna skapa svårigheter
för de familjer som saknar familjeförsörjare. Men vi löser detta på
annat sätt nu. Vi försöker hitta på något lättare arbete att utföra åt
de överlevande så att vi kan ge dem arbetspoäng. På så sätt råkar
ingen i nöd med det nya systemet.

Li Qisheng säger:

-	I det gamla systemet skyddades familjer med många munnar att
mätta men få arbetande. De fick mer spannmål. Nu söker vi ge
arbete åt barnen och förse familjerna med arbetspoäng i stället. Om
vi hade gått in för systemet att göra kontrakt direkt med enskilda
hushåll då hade dessa familjer fått det mycket svårt. De hade inte
haft nog att äta. Därför anser vi att vårt system är bättre och mer
utvecklat. Sådana familjer kan också syssla med grisuppfödning och
få kontantinkomster från sin privata jordlott. Nu när vi utökat de
privata jordlotterna från 100 mu till 600 mu i brigaden måste vi
börja föra statistik över vad familjerna tar in på dem. Nu vet vi inte
det. Men vi börjar planera för det. Annars blir ju vår bild av
brigaden helt orealistisk.

Gao Bingyin säger:

-	Ett problem under senare år har varit att det blivit svårt att bli
av med överskottsspannmål för att få in kontanter. Det är ont om
statliga silor och det är svårt med transporterna. Förra året när vi
levererat vår kvot och även fyllt vår överkvot ville vi sälja mer. Men
det fick vi inte. Då lyckades vi leta rätt på en annan brigad som hade
plats i sin överkvot och kunde bli av med vår spannmål i deras namn.
Men majs till exempel bör inte lagras mer än två år.

-	I september månad 1981 föreskrev staten att alla
folkkommuner skulle bygga siloanläggningar. Förr sålde vi till häradet. Nu
skulle vi sälja till folkkommunen. Våra egna tre sädesmagasin ibrigaden har byggts i enlighet med gällande bestämmelser. De har
ordentlig ventilation och inga råttor kan komma in. Där har vi plats
för 260 000 jin för brigaden.

(Men då brigaden sålt ut sina reserver för att kunna
distribuera mer finns nu blott 180 000 jin i reserv. Tidigare var
magasinen fulla.)

— Vi har gjort en undersökning som visat att mer än hälften av
hushållen har spannmålsreserver som täcker deras förbrukning
under två år. Jag har till exempel 8 000 jin. 3 500 räcker för
familjens behov under ett år. Vi anser att de enskilda hushållen tar väl
vara på sin spannmål. Den förfars inte. I synnerhet inte nu när kylan
kommer.EKONOMISK REDOVISNING
FEMTE ARBETSLAGET

Tillgångar 1/11981 (före uppdelningen av arbetslaget).

Större kreatur (oxar, åsnor), 27 styck	10 350,00 yuan
Mindre kreatur (getter, får), 108 styck	2 120,00 yuan
16 stengrottor	12 800,00 yuan
Jordbruksmaskiner, 24 styck	7 453,75 yuan
Jordbruksredskap, 185 styck	429,00 yuan
Bankkonto	2 499,02 yuan
Spannmålsreserv, 11 396 jin	1 392,83 yuan
	37 044,60 yuan
Skulder 1/11981	
Banklån	9 300,00 yuan
Tillgångar att dela 1/11982	51 232,31 yuan
därav till:	
Grupp A	25 616,11 yuan
Grupp B	25 616,11 yuan
Grupp A	
Större kreatur, 12 styck	3 591,00 yuan
Mindre kreatur, 46 styck	902,00 yuan
8 Stengrottor	6 400,00 yuan
Jordbruksmaskiner, 13 styck	12 770,12 yuan
Jordbruksredskap, 93 styck	215,00 yuan
Bankkonto	1 041,58 yuan
Spannmålsreserv, 5 698 jin	696,41 yuan
Grupp B	
Större kreatur, 11 styck	3 430,00 yuan
Mindre kreatur, 45 styck	882,00 yuan
8 Stengrottor	6 400,00 yuan
Jordbruksmaskiner, 13 styck	12 952,11 yuan
Jordbruksredskap, 92	214,00 yuan
Bankkonto	1 041,58 7uan
Spannmålsreserv, 5 698 jin	696,42 yuan
Skulder 1/11982	Inga
Produktionsutgifter för år 1981 ur 1980 års produktion:	3 615,24 yuan
Produktionsutgifter för år 1982 ur 1981 års produktion:	2 869,19 yuanArbetslag 5, grupp A, resultat 1981

Jordbruksinkomst:

Total spannmålsproduktion, 111 202 jin	11 317,92 yuan
Därav:	
Majs, 48 mu, 46 475 jin	4 275,70 yuan
Vete, 44 mu, 12 553 jin	1 694,66 yuan
Hirs, 52 mu, 23 217 jin	2 182,40 yuan
Klibbig hirs, 25 mu, 8 369 jin	795,06 yuan
Bovete, 6 mu, 653 jin	71,83 yuan
Gaoliang, 8 mu, 5 132 jin	394,90 yuan
Annat, 33 mu, 14 803 jin	1 903,37 yuan
Denna skörd kom att utnyttjas på följande sätt:	
Jordbruksskatt, 1 738 jin	275,63 yuan
Statsinköp, 3 420 jin	393,45 yuan
Foder, 5 862 jin	622,13 yuan
Utsäde, 4 853 jin	560,81 yuan
Spannmålsreserv, 541 jin	61,52 yuan
Till medlemmarna, 94 788 jin	9 404,38 yuan
Animaliska produkter	549,82 yuan
Därav:	
Ull	376,82 yuan
Fårkött	110,30 yuan
Fårskinn	62,70 yuan
Bisysslor	5 154,32 yuan
Därav:	
Inkomst av traktor	2 774,05 yuan
Arbete utanför brigaden åt härad och stat	2 380,27 yuan
Övrig inkomst	2 641,97 yuan
Total inkomst 1981	19 664,03 yuan
Utgifter för grupp A:	
Ränta på banklån	207,00 yuan
Produktionsutgifter för jordbruket	896,53 yuan
Utsäde	1 045,32 yuan
Konstgödsel	586,74 yuan
Bekämpningsmedel	30,00 yuan
Vatten och elektricitet	71,75 yuan
Utgifter boskapsskötsel	297,43 yuan
Foder	281,93 yuan
Bisyssloutgifter	1 387,76 yuan
Därav:	
Drivmedel för traktor	639,05 yuan
Reservdelar för traktor	497,87 yuanVägskatt		188,00	yuan
Skatt		62,84	yuan
Diverse utgifter		42,71	yuan
Kontorsmaterial etc. för bokhållare och ledare		26,11	yuan
Bidrag till kadrer för konferensbesök		16,60	yuan
Totala utgifter 1981	4	847,17	yuan
Återstår till distributionsfond för grupp A	14	816,86	yuan
Avgår:			
Jordbruksskatt		275,63	yuan
Bidrag till brigadens ackumulationsfond	1	652,11	yuan
Bidrag till brigadens välfärdsfond		393,28	yuan
Bidrag till brigadens distributionsfond	1	646,50	yuan
Återstod att fördela	10	849,34	yuan
Betalning från brigaden för medlemmar vilka utfört			
arbete som kadrer i brigaden eller arbetat i special-			
grupper som fruktodlingslag enligt 4 yuan per 10 poäng.	10	914,40	yuan
Sammanlagt att fördela enligt arbetspoäng	21	763,74	yuan
Antal arbetspoäng i grupp A under år 1981		85,348	
10 arbetspoäng bli värda		2,55	yuan

(Märk att brigadkadrers arbete och medlemmars i specialgrupper arbete
och arbete utanför brigaden räknas i gruppens arbetspoängvärdering och
att fördelning sker därefter.)Särskillnader

Anläggningsarbetslaget har redan fullgjort sin kvot för i år. Det går
med stor vinst. Ta Zhenyan säger:

-	Jag blev ledare för anläggningsarbetslaget 1973. Med undantag
för den tid 1981 då laget hade upplösts har jag fortsatt med samma
uppgift hela tiden.

-	1979 bestod laget av 43 arbetande. Då byggde vi
verkstadslokaler åt verkstadsgruppen. Vi tog också ett kontrakt på att bygga 6
stora tunnvalvshus åt kreditbanken för deras avdelningskontor i Liu
Lin. Kontraktet löd på 12 000 yuan. Vi höll med virke för 300 yuan,
sand för 400 yuan och kalk för 600 yuan. Det var ett svårt arbete.
Till hälften rörde det sig om berggrund och till hälften om lös sand.
Vi fick både hugga ut berg och lägga ordentlig grund. Det tog
ungefär 2 000 arbetsdagar och gav brigaden ungefär 5 yuan per
arbetsdag. Det var inget lönsamt kontrakt.

-	Samma år arbetade vi med att bygga den stora samlingssalen
och ett antal byggnader åt brigaden. Det året betalade brigaden till
de olika arbetslag där vi erhöll tilldelning på våra arbetspoäng 5,30
yuan för 10 arbetspoäng. Jag tillhör Första arbetslaget. Där
räknades då 10 arbetspoäng som 2,05 yuan. Det året höll Första
arbetslaget fast vid en fördelning där vi först delade ut 80 % i enlighet med
antalet familjemedlemmar och sedan delade de återstående 20 % i
enlighet med arbetspoäng.

-	1980 byggde vi två mycket stora fruktmagasin åt staden
Yanans fruktbolag. De var 60 meter långa vardera och 4 meter
breda och 5 meter höga och ligger nedgrävda i jorden uppe vid
terrasserna mot fruktodlingarna. De ligger nedgrävda för att
temperaturen skall hållas konstant. Arbetet tog 2 000 arbetsdagar.
Brigaden fick 60 000 yuan. Men det var ett för allt; arbete, sten, mark,
förstörda träd. Då höll vi ännu fast vid samma system vid
fördelningen inom Första arbetslaget.

-	1981 byggde vi tre tunnvalvshus åt brigaden uppe vid
fruktodlingarna på våren. Sedan försökte vi skaffa kontrakt på någotarbete. Men det fanns inga kontrakt att få. Det fanns inget arbete.
Då upplöste vi anläggningsarbetslaget och gick var och en tillbaka
till sitt gamla arbetslag. Jag och de andra blev vanliga jordbrukare.
Det året blev det mycket diskussion. På hösten avskaffades också
fördelningsprincipen. Nu skulle det enbart vara arbetspoäng.
Ingenting skulle längre lämnas ut annat än för arbetspoäng.

-	I år återupprättades anläggningsarbetslaget och jag blev åter
ledare och vi fick en bestämd kvot. Vi skulle ta in 30 000 yuan. Vi är
nu 32 personer. Lyckas vi ta in mer pengar så tar brigaden 80 % av
överskottet och vi får 20 % att dela på i laget. Skulle vi inte lyckas ta
in 30 000 yuan så får vi avdrag. Men redan i juli månad i år hade vi
fullgjort årets kvot. Nu går allt som överskott.

-	På våren tog vi ett kontrakt för Yanan stad. De skulle bygga
flervåningshus nere vi floden här. Vi utförde förstärkningsarbeten
och invallning av flodbädden. Det gav 20 000 yuan. Vi uppförde en
skyddsvall åt brigaden. Det bokfördes enligt de statliga prisavtalen
och gav 8 000 yuan. Vi utförde arbeten uppe i ravinen för 3 000
yuan. Vi hade satt in 5 000 arbetsdagar och tagit in 31 000 yuan.

-	Nu har vi skaffat ett kontrakt med oljetanksenheten. Vi skall
bygga murar. Vi skaffar nu in kontrakt från olika håll i närheten. Vi
har gott rykte. Vi arbetar bra. Vi kan vårt arbete. Vi
rekommenderas från den ena till den andra. Vi har också folk ute som letar
kontrakt. Det är svårt att säga med hur mycket vi överträffar kvoten
i år. Kanske fördubblar vi den.

Samtalet om verkstaden förs i en laddad atmosfär.
Motsättningarna är helt tydliga. Mao Peixin är fåordig. Han varken ler eller
ens bryr sig om att se på Li Qisheng. Han säger vad han anser
nödvändigt och deltar därefter inte i samtalet. Men utanför
samtalet, när han är hemma hos sig med familjen, är han som vanligt.
Där är han glad och skrattande och stolt. Nu säger han bara:

-	Jag har lämnat brigaden. Vi bara bor här. Min son arbetar i
brigaden men jag är chaufför åt folkkommunen nu. Jag kör lastbil
och transporterar konstgödsel och maskiner och annat till de olika
brigaderna. En gång i veckan kör jag ner till Xian för att hämta gods.
I och för sig är det ett intressant arbete. Jag är också statsanställd nu
med 51 yuan i månaden. Jag är en fjärde gradens tjänsteman och har
såväl trygghet som sjukvård och annat. Det var 1978 jag lämnade
brigaden. Min lastbil kan jag ju reparera själv.-	Här har väl mekaniseringen genomförts så som det varit
möjligt. Sedan 1962 har det skett stora förändringar. Nu är det väl
närmast transporter och bevattning det är fråga om.

Ma Yucai är fortfarande ansvarig för verkstaden. Han säger:

-	Vi är ungefär lika många som förut; 25 personer. Några har
gått och några har kommit. Vi har bytt en lastbil och skaffat en
större och bättre. Vi har också skaffat ytterligare en traktor om 50
hästkrafter.

-	Det kommer inte in några order. Vi försöker hitta olika
utvägar. Vi gör möbler. Det är många familjer som köper möblemang
nu. Vi har också fått ett kontrakt på järnsängar till en skola. Till de
sängarna använder vi rören vi brukade tillverka
sprinkleranlägg-ningar med. Vi försöker också hitta andra verksamhetsområden. Vi
bränner kalk, vi hämtar grus åt staden. Där bygger man ju mycket.

-	Vad som hänt är att vi får färre uppdrag. Tidigare arbetade vi ju
som underleverantörer och gjorde delar av jordbruksmaskiner och
liknande. Vi arbetade såväl åt vår egen brigad som åt andra brigader
också med sprinkleranläggningar och sådant. Så kom den nya
ekonomiska politiken. Småindustrierna vi arbetade åt var mindre
lönsamma och fick färre order och så fick vi färre order.

-	Särskilt sedan slutet av 1980 har det blivit svårare. 1980 tog vi
allt som allt in en förtjänst på 42 000 yuan. 1981 blev den 28 000
yuan. Men 1981 fanns inget system med straff. I år har det också
införts straff för medlemmarna av verkstadslaget om de inte kan ta
in tillräckligt. Men vad är det för orsaker som gjort att vi inte visar
någon förtjänst? Jo:

1)	Hela nationens ekonomi befinner sig i omvandling. Detta
påverkar vårt arbete.

2)	Ansvarighetssystemet införs på olika håll. Detta skapar större
effektivitet och gör konkurrenssituationen svårare.

3)	Andra enheter är försiktigare nu och tar tillvara sina resurser
och kommer med färre uppdrag.

-	Vi kommer att analysera situationen mycket omsorgsfullt. Ty
om nedgången i förtjänsten och om bristen på order inte beror på
brister i planeringen eller dålig ledning eller illa utfört arbete då rör
det sig ju inte om sådana subjektiva faktorer som skulle berättiga
straff.

Li Qisheng ingriper och säger:-	I fjol hade vi inga regler. Naturligtvis måste vi undersöka
orsakerna till att verkstaden inte uppfyller sin kvot. Men det rör sig om
såväl subjektiva som objektiva faktorer. Man har inte nämnt de
subjektiva faktorerna. Det är dålig kvalitet på det utförda arbetet
och dålig arbetsledning. Nu kräver alla beställare hög kvalitet.
Kvoten är heller inte utarbetad på en slump. Den grundas på tidigare
erfarenheter och grundliga studier. Fast naturligtvis om en ny
grundlig undersökning skulle visa att det var objektiva faktorer
enbart som betingade den dåliga lönsamheten då skulle det inte bli
något straff.

-	Brigadens ledning har ju haft denna fråga uppe flera gånger.
1979 hade vi en stor konflikt med verkstaden. Då kunde de inte
säga att nedgången berodde på orderbrist. Då kom vi till den
slutsatsen att verkstaden var misskött. Kvaliteten var låg. Arbetet illa
lett. Organisationen dålig. Efter den kritiken bättrade verkstaden
sig under år 1980. Den hade ju varit den enda enhet som gått dåligt
1979.

-	1981 var det dags igen. Det är oriktigt att säga att det bara
beror på orderbrist. Det är dålig ledning också. Och illa utfört
arbete. Men de var då inte den enda enhet vilken misskötte sig
1981. 4 arbetslag fick dåliga resultat. Detta berodde på olika
uppfattningar om hur arbetet skulle bedrivas.

Ma Yucai säger:

-	Vi tänker inte upplösa verkstaden eller minska antalet
arbetande. Vi kan få nya order. Vi kommer att få order på
underleveranser av delar. Naturligtvis är frågan om kunnig ledning och
skicklighet i arbetet och maskiner viktig men i brist på annat är det bättre
att bränna kalk än att inte göra någonting.

Li Qisheng säger:

-	Egentligen skulle vi behöva lösa frågan om mekanisering av
ogräsrensning och helt mekanisera skördearbetet. Vi hoppas kunna
lösa frågan om mekaniserad majsskörd men tror inte det går med
hirs. Det vi mest av allt skulle behöva nu är transportmöjligheter på
sluttningarna.Det skall vara riktiga hjältar

Qiao Fengcong blev ansvarig för fruktträdgården 1972. Året därpå
blev han vice partisekreterare och vice brigadledare. 1981 övertog
han ansvaret för kulturfrågor och välfärdsfrågor i brigaden. Den
tidigare ansvarige - Xue Sijun - var ju död.

—	Förr byttes folk ofta ut. Ena året arbetade de med fruktträden
och året därpå gjorde de något annat. Jag ansåg detta felaktigt. När
jag blev vald till ledare 1972 ansåg jag att laget skulle vara stabilt.
Sedan dess har vi haft samma ledning och samma tekniska ledning
och samma personal. Någon gång ibland sker någon förändring.
Sådana förändringar är ju naturliga under en tioårsperiod i ett
arbetande lag. Men det händer dock inte ofta.

—	Tidigare gavs inte tillräckligt med gödning och bevattningen
var inte vetenskaplig. Därför växte träden dåligt. Under den senaste
tioårsperioden gödslar vi bättre, såväl med komposterad gödsel som
med konstgödsel. Vi har också lärt oss bevattningen. Detta kan vi
genomföra just därför att vi inte förändrar laget. Vi erövrar
gemensamt erfarenheter och förbättrar alltså arbetet år från år. Antalet
arbetande förblir detsamma. Vi är 42.

—	Någon plan för utökning av fruktträdgården har vi inte. Men vi
byter ut äldre träd. Vi övergår till bättre och mer givande sorter. Det
är genom att höja kvaliteten vi ökar produktionen.

—	Medlemmarna i laget har valts ut från olika arbetslag. Till dessa
arbetslag betalar brigaden arbetspoäng för dem och från dessa lag
erhåller de sin del av distributionen enligt arbetspoäng. Men de
arbetar enbart med fruktträdgården. På vintern arbetar de med
kompost och beskär träd och gör annat sådant arbete. Arbetet i
fruktträdgården är inget säsongsarbete utan ett stabilt helårsarbete.
Nu får de också bonus för sitt arbete i fruktträdgården. Det delas ut
gemensamt inom laget. År 1980 var det en halv yuan per arbetsdag.

—	I år är systemet något annorlunda. Men vi har bestämt
ansvarigheten för två år framåt. Inkomsterna från fruktodlingen tillhör
hela brigaden. Om det blir belöning eller straff för att målsättningenöverträffats eller inte uppfyllts så delas den av medlemmarna i detta
speciallag men sin ordinarie inkomst erhåller de också i
fortsättningen från det arbetslag de tillhör.

-	Före Tredje sammanträdet 1978 hade vår högsta inkomst varit
60 000 yuan. Ibland var den 40 000 yuan. Sedan dess har den ökat.

1979 var den 80 000 yuan, 1980 var den 63 000 yuan, 1981 var
den 65 000 yuan. Den målsiffra som beslutats för 1982 och som
skall gälla även för 1983 är 63 000 yuan.

-	Strax efter det att jag övertagit ansvaret för fruktträdgården
blev jag vald till vice partisekreterare. Sedan dess har jag arbetat på
samma sätt. Här i Liu Lin är den ledande gruppen stabil och enhetlig
och den har så varit under mycket lång tid. Vi har inte behövt
genomföra några stora förändringar.

-	1981 övertog jag ansvaret för kulturfrågorna. Tidigare ledde
brigaden också skolan. Brigaden var ansvarig för skolarbetet och
hade överinseende över undervisningen även om den följde
allmänna läroplaner. 1980 övertog staten skolan och nu leds den av de
statliga myndigheterna. Men 2 minbanlärare är kvar. De avlönas av
av brigaden genom arbetspoäng från sina respektive arbetslag.

(På andra ställen höll nu dessa lärare som kom från
arbetslag och brigader på att avskaffas. Där skulle enbart vara
statliga lärare.)

-	Men brigaden får fortfarande betala underhåll och reparationer
av skollokaler, inredning och liknande. Från juli 1981 när jag
övertog ansvaret för kulturarbetet till nu fjorton månader senare har
brigaden fått lägga ut mer än 3 000 yuan för sådant.

-	Vi har skaffat TV-apparater för att folk skall kunna följa vad
som händer. Nu har vi 7 TV-apparater i brigaden. En av dem är
privat. Det är Li Piyun som har egen TV-apparat. Folk samlas var
kväll för att titta på TV. TV har fått en masspublik nu ute på landet.

-	Men fortfarande är dock filmen det viktigaste. Vi köpte en bra
projektor år 1972. Under högsäsong när det är mycket arbete i
jordbruket har vi 2 föreställningar i veckan i brigaden, under övriga
årstider har vi 5 eller ibland 6 föreställningar i veckan. Dessa
föreställningar äger rum på olika platser så att alla får möjlighet att se
film. Vi har två utbildade filmmaskinister. En ordinarie och en extra
som kan rycka in när det behövs. De har båda fått gå kurs i Yanan.
De tillhör Fjärde arbetslaget. Man kan betrakta den ordinariemaskinisten som en brigadkader. Brigaden betalar arbetspoäng för
maskinisternas arbete till arbetslaget och arbetslaget tillgodoräknar
dem dessa poäng i distributionen som i alla andra liknande fall.

—	Vi väljer filmerna själva från filmdistributionscentralen i
Yanan. Vi betalar 1,50 yuan i hyra för varje föreställning och med
transportkostnad och elektricitet och underhåll av projektor kostar
filmerna oss ungefär 800 yuan om året. Ibland vill man i Yanan att
vi skall visa någon bestämd film men vanligtvis väljer vi.

—	Det är ju så att folk i brigaden har en mycket bestämd smak.
Många av de nya filmer som visas i staden tycker folk här inte om.
Man vill inte ha sådana där kärleksfilmer. Bäst tycker man om
krigsfilmer och andra filmer där det finns riktiga hjältar och där det
är lätt att känna igen skurkarna. Men filmer om landsbygd vill man
också se. Vi visar också dokumentärfilmer om jordbruk och
jordbruksfrågor.

—	Mest är det kinesiska filmer men koreanska filmer är också
mycket omtyckta. Vi har dessutom visat jugoslaviska och rumänska
filmer om krig och industri.

—	Det är inte så lätt att få de krigsfilmer folket vill se. Det är lång
kö på dem och filmdistributionscentralen sänder ut dem i tur och
ordning. De är ju de mest eftersökta. Kärleksfilmer av nytt slag kan
man alltid få. Men sådant vill folk inte se.

—	Brigaden har ingen orkester eller teatergrupp men
ungdomsförbundet arbetar med sådant. Några ungdomar är duktiga på att
sjunga och spela. Mao Peixins äldste son är faktiskt en riktigt god
sångare. Ungdomsförbundet arbetar med att sätta upp lokaloperor
på traditionella melodier. Under vårfesten ordnas också stora
tillställningar. i Yanan stad numera. Mängder med lyktor och långa
ringlande danståg av yanggedansare. Brigaden är med att betala.
Dit går då alla.Skolan

Yin Gaoan gick ut seminariet i Yanan 1960. Nu är han lärare och
partisekreterare i Liu Lin skola. Det är en femklassig skola.

-	98 % av barnen i skolåldern går i skola. 2 pojkar stannar
hemma för att se efter småsyskon. 2 åttaåringar är sent utvecklade
och har ännu inte börjat skolan. 2 fick lämna skolan i klass 4 på
grund av efterblivenhet. Av de 39 vilka gick ut femte klass våren
1982 kunde 35 gå vidare till mellanskolan. De 4 som misslyckades i
inträdesproven hade svårt för sig. Men föräldrarna ville att de skulle
gå vidare. Förr gick alla vidare men nu har vi prov som sållar bort
sådana som inte kan fortsätta.

-	Alla barn vill nu gå vidare och studera. Också alla föräldrar vill
det. Men frågan om intelligensen avgör. Bristande begåvning sätter
gränser. Intelligensen måste vara den utslagsgivande faktorn vid
intagning till högre utbildningsanstalter.

-	Förr var barnen trögare. Nu är de mer begåvade. Men det är en
stor olikhet mellan barn i staden och barn på landet. På landet blir
barnen mer efter. Det är inte bara så att det finns förskolor i staden
och att skolorna i staden är bättre, också föräldrarna kan hjälpa till
mer. Här på landet kan föräldrarna knappt hjälpa sina barn i första
klass. I staden kan de hjälpa sina barn även på mellanskolenivå.

-	Lärarens status är nu högre. Sedan Tredje sammanträdet läggs
större vikt vid de intellektuellas behov. Också de pedagogiska
metoderna har förbättrats och nu planeras studierna bättre.

(Läroplan och undervisningsmetoder verkar vara ungefär
desamma som 1962. Den nuvarande överläraren är också
densamme som var överlärare 1954-1958. Undervisning
om världen utanför Kina förekommer inte. Möjligtvis har
gymnastik och idrott skurits ned. Elever i klasserna, 1, 2,
och 3 betalar en terminsavgift på 2 yuan i terminen.
Klasserna 4 och 5 betalar 2,50 yuan i terminen. Därtill betalar
varje elev 1 yuan var vinter för uppvärmning av skolan. För
pennor, pennvässare, suddgummi, linjal betalar varje elev1 till 2 yuan. Papper och skrivböcker kostar 0,50 yuan
per termin ungefär. Böcker och undervisningsmaterial
kostar 1 yuan i terminen för de lägre klasserna och 2,04 yuan i
klass 5.

De två minbanlärarna hoppades kunna komma in i
seminarium och få examen som riktiga lärare. Det fanns inte
längre några disciplinsvårigheter. Undervisningen skedde
enligt traditionell metod. Alla barn läste högt i kör.)Landsbygdsläkare Wang Youneng

Wang Youneng har åldrats, håret har börjat gråna. Han talar med
stort lugn, han är mycket respekterad. Han är omtyckt och när han
uttalar sig om hälsovården gör han det med stor självsäkerhet:

-	1969 upprättade vi kliniken här. Till år 1981 betalade
medlemmarna 1,50 yuan om året och 0,05 yuan i registreringsavgift vid
besök och all vård var i övrigt avgiftsfri. Vi diskuterade även att ta
bort också dessa avgifter. Sedan infördes ansvarighetssystemet och
kliniken skulle gå med vinst och varje behandling skulle bära sina
egna kostnader och därtill ge överskott.

-	Våren 1982 diskuterades detta mycket av massorna och
hälso-vårdsarbetarna. Detta nya system fungerade inte alls. Det var ett
dåligt system. Partiet och massorna var helt överens om detta. Vi
hade prövat systemet och fakta visade att det var fel. Den gamla
metoden var riktigare. Det beslöts att från och med 1983 skulle Liu
Lin brigad återgå till den kooperativa medicinen.

-	Fördelarna med den kooperativa medicinen är mycket stora.
Huvuduppgiften för all hälsovård måste ju vara att förebygga
sjukdom. Med det kooperativa systemet kan vi fördela resurserna
riktigt. Vi är nu 20 hälsovårdsarbetare på olika nivå här i brigaden.
Alla de sex arbetslagen och alla de olika specialgrupperna får
hälsovård. Mellan sju och åtta gånger om året genomför vi allmänna
skyddsåtgärder. Vi vaccinerar mot difteri och kikhosta, encefalit och
mässling typ B. Mot polio ger vi piller. Därtill kontrollerar vi
avträden och svinstior och ser till att den hygieniska standarden
uppehålls och förbättras.

-	Att den kooperativa medicinen är det rätta svaret är jag
övertygad om. Ty år 1969 hade vi ungefär 10 eller fler besökare var dag
till kliniken. Nu är det 4 eller 5. Skälet till detta är att vi i den
kooperativa medicinen två gånger om året besöker och undersöker
varje hushåll. Vi undersöker var och en. Det innebär att vi kan vidta
åtgärder i tid. Vi kan förebygga många sjukdomar som med ett
profitsystem för sjukvården skulle utvecklas till verklig och allvarligsjukdom innan patienten kom till läkare.

-	En annan uppgift för den kooperativa medicinen är att hjälpa
medlemmarna med familjeplanering. Vi propagerar sena äktenskap
och få barn. Männen bör inte gifta sig förrän vid 25 år och kvinnorna
inte förrän de blivit 23.

-	Det finns i brigaden 198 kvinnor i barnafödande ålder. 168
bland dem är fertila. Av dessa har 10 steriliserats, 72 använder
spiral, 51 använder piller och 14 använder kondom eller liknande.
89 % av paren vidtar skyddsåtgärder.

-	Vi förespråkar ett barn i familjen nu. Om kvinnan blir havande
en andra gång rekommenderar vi abort inom tre månader. Den
utförs i folkkommunens sjukhus. De kvinnor vilka genomgår abort
får 14 dagars ledighet. Under denna tid tillgodoräknas de sin vanliga
arbetspoäng. Ledigheten är alltså betald av kollektivet.

-	Nu har vi också börjat en aktiv anti-rökkampanj. Fast
luftföroreningen har blivit mycket svårare. Den har medfört fler fall av
övre luftvägsinfektion. Särskilt barnen är utsatta. Cementfabriken
har börjat vidta åtgärder för att minska utsläppet.

-	Magsjukdomar och tarmsjukdomar har minskat. Det har flera
orsaker. Dels har kosthållet blivit bättre. Vi har förordat en
modernare diet. Dels har vattnet blivit renare och den allmänna hygieniska
standarden har höjts. Det beror på de kampanjer vi genomför. Fyra
gånger om året har vi kampanjer för renlighet och gott vatten och
kamp mot smuts och flugor. Vi tillsätter också jod nu till det salt som
säljs här i trakten. Men barnen har fortfarande svårt att iaktta
renlighet och lära sig att inte stoppa saker i munnen och därför
förekommer mask och parasiter hos dem. Det söker vi förebygga
med uppfostran. Vi går till skolan och talar om vikten av renlighet
och visar bilder på olika sorts parasiter man kan få i sig om man inte
är försiktig. De som blivit infekterade får maskmedel.

-	En god sak under senare år är att fortbildningen för oss inom
hälsovården har systematiserats. I varje lag finns ju
hälsovårdsarbe-tare. De har fått en enkel utbildning i första hjälp och liknande. De
kan nu gå på kurser och vidareutbilda sig och efter en examen blir
de barfotaläkare som kan ta hand om olika enklare sjukdomar och
lära sig vilka fall de kan klara själva. Examen genomförs av häradet
och omfattar såväl skriftliga prov och muntliga förhör som praktik
under överinseende av examinatorer.-	Barfotaläkarna kan sedan fortbilda sig till landsbygdsläkare.
Det innebär att man når högre fackskolenivå. Själv genomgick jag
denna undervisning här på sjukhuset i häradet. Det var teoretisk
undervisning och sjukhuspraktik under längre tid. Examen gällde
sedan mest frågor om diagnostik. Jag fick ta emot fall och undersöka
och föreskriva behandling under överinseende. Jag gick fyra årliga
enmånadskurser. Dessa studier har hjälpt mig mycket. De har givit
mig mer säkerhet och mer insikt. Jag följer också regelbundet
Shaanxi medicinska tidskrift. Den kommer en gång i kvartalet och
redovisar både nya rön och beskriver olika fall. Som
landsbygdsläkare har jag nu också till uppgift att handleda och hjälpa
hälso-vårdsarbetarna i deras fortbildning.

-	I år har Yanan stad inrättat en medicinsk högskoleutbildning
som omfattar sex månader till ett år och är avsedd för erfarna
landsbygdsläkare. Vi landsbygdsläkare har gjort upp en plan för hur
vi i tur och ordning skall kunna fortbilda oss där. Efter
genomgången examen blir man sedan praktiker. I de större städerna finns
sedan högre utbildning för sådana som går vidare.Med elva grottor har familjen det bättre

Fu Haicao säger:

-	Vi har det bättre. Nu har familjen elva grottor. 4 jordgrottor
och 7 tunnvalvshus av sten. Vi har också byggt ett hus. Jag sköter
hästar och åsnor i Femte arbetslaget. Jag har 10 arbetspoäng om
dagen och vi är tio i familjen och alla tio arbetar och livet blir bättre
och bättre.

-	Nu har jag 12 barnbarn. Min gifte son har 6 barn och min gifta
dotter har 6 barn. Av de tolv barnbarnen är 5 pojkar och 7 flickor.
Det är mest för barnbarnen jag sjunger. De kommer till mig och ber
mig sjunga. När jag sjunger då kommer också andra barn för att
lyssna. Ibland ber man mig sjunga för brigaden också. Men mest
sjunger jag som sagt för mina barnbarn.

-	Vissa av barnbarnen går i skolan, andra är ännu för små och är
hemma. I år byggde vi 4 stengrottor. Förra året tog vi in 6 000 jin
spannmål och 1 000 yuan i kontanter. Därtill sålde vi grönsaker för
200 yuan från den privata jordlotten och sålde två grisar för 300
yuan och lade undan 2 000 jin spannmål för att ha i reserv och
pengar på banken har vi också. Vi äter våra egna grönsaker och våra
egna grisar och familjen håller ihop och det går rätt bra allting.

Luo Hanhong är nu sedan 1979 ledare för Andra arbetslaget.
Han summerar erfarenheterna av de senaste årens omläggning av
jordbruksarbetet:

-	Vi plöjer djupt och gödslar med 2 000 jin kompostfolkskit och
kodynga och fårspillning - samt 30 jin fosfat och 30 till 45 jin nitrat
per mu. Detta har vi funnit vara det rätta. Vi kan säga att
kostnaderna nu blir högre men skörden blir också den större. Det lönar sig.
Vi har nu fått hela Yanan att övergå till bättre vete och nya metoder.
Det rör sig om 800 000 mu som brukas med ny teknik. Det är ju så
att om folk ser att en metod ger gott resultat då accepterar de den
även om den innebär lite mer arbete och lite större omkostnader.
Ansvarighetssystemet innebär att vi själva kan bestämma mer.
Brigaden sätter bara ett mål.—	Jag har nu fem barn. De tre äldsta arbetar i jordbruket, pojken
som är 19, flickorna som är 17 och 15. Flickan som är 11 pojken
som är 8 går i skolan. De två äldsta är nu redo att gå in i
ungdomsförbundet. Att barnen arbetar i mitt arbetslag gör ingen skillnad.
När de sköter sig berömmer jag dem som andra och när de inte
sköter sig kritiserar jag dem som andra.

—	I hemmet studerar vi så att barnen bättre skall förstå samhället.
Vi har i vår familj sedan i mars i år iakttagit de fem tonvikterna:

Tonvikt på anständighet (civilisation, kultur).

Tonvikt på hygien.

Tonvikt på ordning (allmänna ordningen).

Tonvikt på artighet, hövlighet.

Tonvikt på moral.

Samt även studerat de fyra renheterna:

Renhet i sinnet.

Renhet i språket.

Renhet i uppförandet.

Renhet i omgivningen.

—	Av sig själva vet ju inte ungdomar hur de skall uppföra sig. Det
är hemmens uppgift att ge dem en moralisk grund att stå på. Det gör
vi i denna kampanj för socialistisk etik.

—	Vi bor fortfarande kvar i samma gamla grottor. Men vi har låtit
förstärka de fyra grottorna med balkar. Nu kommer vi dock att
bygga nytt. Jag har redan låtit göra och bränna 30 000 sten tegel. Vi
skall bygga tunnvalvshus av tegel. Vi skall bygga 5 sådana hus. Det
har vi pengar till. Jag har också lagt undan 4 000 jin spannmål. Jag
har gett min hustru och min äldste son var sin armbandsklocka. Jag
har köpt cykel och radio. I fjol köpte jag två stora skåp och en
ordentlig byrå. Jag väntar med att köpa symaskin till dess jag kan få
ett gott märke. Det är ju så att det nu finns gott om cyklar och
symaskiner i affärerna och folk har också gott om pengar men de
cyklar och symaskiner som finns att köpa är av dåliga och lokala
märken. Folk ser ner på sådana som köper sådant. Det är som med
riktigt tyg och hemvävt tyg. Ingen vill gå i kläder av hemvävt tyg.
Den som gör det ser man ner på. När det gäller cyklar och
symaskiner är det likadant. Priset spelar ingen större roll. När det
gäller cyklar skall det vara en riktig Flygande duva från Shanghai
eller åtminstone en Evigheten. Annars kan det vara.Personer och skeenden

Under åren före kulturrevolutionen hade två ungdomar från Liu Lin
gått till högskolestudier. Ingen av dem från själva Liu Lin arbetslag.
Under kulturrevolutionen sändes två arbetar-bonde-soldat-
studenter från Liu Lin brigad till högskolestudier. Liu Deqin och Cao
Zhenguis dotter Cao Aiping som studerade vid Xians
telekommuni-kationsinstitut.

Under åren efter 1976 hade sju ungdomar gått vidare till högre
studier; därav hade tre redan utexaminerats. Av de sju ungdomarna
var tre från själva Liu Lin; från familjer som beskrivits i tidigare
rapporter:

Feng Changyes dotter Feng Guangling hade utexaminerats från
Yanan medicinska högskola;

Gamle sekreterarens, Li Youhua, son Li Haifas son Li Zhigang
gick nu på Xian högre tekniska mellanskola.

Liu Zhenrongs och Li Yangqins (Husmodem) dotter Liu Lancun
hade gått på seminariet i Yanan och arbetade som förskolelärare.

Av de sex personer från Liu Lin brigad som nu är kadrer utanför
Liu Lin i parti eller stat var fyra kadrer redan 1962. De har dock
stigit till högre befattningar:

Li Haijun var ansvarig för Liu Lin Folkkommuns kreditkassa år
1962, han är nu vice direktör för Yanans byggnadskontor;

Li Haizhen var ledare för Liu Lin härads jordbruksredskapsfabrik
och är nu direktör för Yanans skogsforskningsinstitut;

Ren Tewan som var partisekreterare vid Yanan krukmakeri är nu
partisekreterare i Yuanlong folkkommun;

Xue Tongli, Tian Guihuas man som var partisekreterare vid
kolgruvorna i Yanan är nu avdelningsdirektör vid den statliga
anlägg-ningsarbetsbyrån i Yanan.

Tre personer från Liu Lin har under dessa tjugo år gått från
politiska uppdrag i brigaden till befattningar som politisk
kader:

Feng Changye är nu vice partisekreterare i Liu Lin folkkommun;Cao Zhengui är nu partisekreterare i Dadelträdgårdens
folkkommun;

Liu Deqin är vice borgmästare i Yanan.

(Den unga entusiastiska lärarinnan Wang Shijie från 1969 är nu
fabriksarbetare i Xian för övrigt.)

Det är en stabil brigad i en stabil folkkommun i ett gammalt
befriat basområde där de politiska förhållandena är fasta genom
åren. Liu Deqin med vilken jag hade så hårda diskussioner 1969
-då var hon ju som Cao Zhengui sade på den tiden ännu rätt naiv och
oerfaren - hämtar mig i brigaden för att äta middag och gå på bio
med de ledande kadrerna i Yanan. Hon säger:

-	Jag har ofta tänkt på våra diskussioner 1969. Nu förstår jag
bättre. Jag har ofta diskuterat med kamraterna om detta sedan.

(Hon tog upp frågan vid middagen igen. Då inflikade
borgmästaren att så var det. Hon hade flera gånger resonerat
med dem om dessa diskussioner.)

-	I oktober 1970 rekommenderades jag till
Qinghua-universite-tet i Beijing. Där studerade jag tre och ett halvt år och
utexaminerades 1974. Vi kadrer skulle återvända till de orter vi kom från och
1975 kom jag hit tillbaka. Jag blev partisekreterare i en
förortsfolk-kommun och fortsatte med den uppgiften till 1978 då jag valdes till
vice ordförande i Yanans revolutionskommitté. Nu när
revolutions-kommittén omvandlats till folkregering är jag vice borgmästare med
ansvar för utbildningsfrågor, kulturfrågor och hälsovårdsarbete.

-	Vi har otillräckligt med förskolor. I Yanan har vi 2 daghem för
lite äldre barn och 1 daghem för spädbarn. Vi försöker nu
uppmuntra olika institutioner och arbetsplatser att satsa pengar på att
öppna daghem. Men det är inte alltid så lätt.

-	I en arkeologisk undersökning som vi nu genomför över hela
Yanan län har vi kunnat kartlägga buddistiska grottor och
monument. De finns i varje folkkommun. Det är viktigt att få dem
förtecknade.

I det mottagningsrum vi sitter fylls fondväggen av en stor bild av
Mao Zedong. Det är en gammal bild. Hemma hos vissa äldre bönder
i Liu Lin hade jag sett bilder av Mao Zedong. Men detta var det
enda stora Mao-porträtt jag sett i en offentlig lokal under denna resa
i Kina.

Partisekreterare Yang Chunrong sade:-	Ja, vi har stabila kadrer här i Yanan men det är nu nödvändigt
att fostra unga kadrer. Den viktigaste uppgiften blir att skola nya
kadrer på gräsrotsnivå. Yanan skall förbli ett jordbrukscentrum med
blott viss industri. Vi genomför nu de nödvändiga omläggningarna.
Förutom jordbruk blir boskapsskötsel och skogsbruk våra
huvudnäringar. Till stöd för dessa skall vi upprätta högre jordbruksteknisk
utbildning här. Vi skall inrätta ett antal skolor.

-	Järnvägen kommer att byggas. Den är blott tillfälligt
uppskjuten på grund av den allmänna ekonomiska omställningen. Men det
betyder blott att denna järnvägslinje senarelagts något. Vi fortsätter
vår planering. Den nya stationen kommer att byggas under Liu Lin.
Alla planer finns redan utarbetade.

-	Det är väl ännu lite oklart vad som kommer att ske med Liu Lin
i framtiden. Brigaden ligger ju åt väster till och är inte riktigt lämpad
för grönsaksodling. Troligen blir den en servicebrigad åt staden.
Man kan förutsätta att den kommer att fortsätta med fruktodling
och även till en del bli ansvarig för stadens köttförsörjning.Samtal i huvudstad

På väg till Beijing är landsbygden ett panorama utanför tågfönstrets
ruta. Byar långt borta syns länge; kanske en minut. Byar nära
kommer in från vänster och försvinner mot höger. Hjulen dunkar
skenskarvarna och vagnen kränger i kurvorna och hela tiden byar
och fält och nya byar och enstaka träddungar och här och där en
kanal som skär över blickfältet för att sedan åter försvinna och
grupper av män vilka lyfter blicken och ser mot tåget. Ett ögonblick
skymtar deras ansikten, så är de åter borta.

I några av dessa byar är det kanske som det var i Fengyang härad
förut. Eller som man berättade för mig att det varit. Jag förstod
aldrig och förstår fortfarande inte varför det skulle vara så dåligt
där. Jag kan tänka mig olika förklaringar men jag vet inte tillräckligt
för att begripa. Dock hörde jag tillräckligt för att undra om
framtiden. Föreställningen att folk som har det fattigt och svårt som de
flesta hade det nu i Fengyang härad skulle gripas av entusiasm och
framtidstro därför att några blev rika och så smittas av exemplets
makt och själva berika sig är med säkerhet en vanföreställning.
Särskilt när de nyrika exemplen är partimedlemmar och samma
personer som de vilka nyss var arbetsledare och bokhållare och
ledning i kollektivet. Men kanske var problemet att bönderna i
Fengyang härad var lata? Fast jag har svårt att riktigt tro på bönders
lättja. Att folket latar sig är en uppfattning som - för att tala med
Mao — skvallrar om en mycket bestämd klasståndpunkt. Men de
kanske inte fann det meningsfullt att arbeta tidigare? Eller de
kanske nu är så illa tvungna att gå upp och gå till åkrarna några
timmar tidigare på morgonen och gå hem för att äta och sova
några timmar senare än förr. Nog finns det gamla beprövade sätt
att få folket flitigt. Men sådant brukar sluta illa för somliga
däruppe.

Om det inte finns något oförklarat och dolt och om det system
som nu utarbetas i Fengyang verkligen blir det system som skall
drabba de 800 000 000 på Kinas landsbygd då tror jag nog denbittre gamle veteranen får rätt. Men hur och när och under vilka
fanor det kan ingen då veta.

Från en brigad i Kina vet jag tillräckligt mycket att kunna se
mönstret tydligt. Det finns andra brigader som liknar Liu Lin. Det
vet jag. Jag har till exempel denna resa också besökt Fenghuo
brigad. Den ligger också i Shaanxi men nära Xian. Till skillnad från
Liu Lin har den under olika tider varit ett nationellt föredöme. Jag
har besökt den förr. Också där satt det bilder av ordförande Mao
Zedong hos kadrerna. Mao hade ju också själv visat intresse för
Fenghuo redan på femtiotalet. Där anpassade man sig efter den nya
jordbrukspolitiken men gjorde det utan överdrifter. Och
huvudgatan i byn - som nästan var en småstad - hette fortfarande
Antire-visionistgatan. Namnet hade gatan fått 1975 när brigaden lärde av
Dazhai och med egen kraft byggde upp kollektivet till folkets tjänst.
Det var en rikare brigad i ett rikare jordbruksdistrikt än vad Liu Lin
brigad är. I Fenghuo hade bönderna börjat skaffa TV-apparater.
Man hade också börjat med kvoter och med specialkontrakt men
kollektivet fanns kvar. Fast jag kan inte säga mycket om hur de inre
motsättningarna utvecklats. Dock - om en stor del av de byar som
drog förbi i en tillsynes ändlös procession utanför tågfönstret var
som Liu Lin eller som Fenghuo, eller åtminstone hade stora likheter
med Liu Lin och Fenghuo då tror jag inte den bittre gamle
veteranen har rätt. Då behöver man inte börja från början. Det kan finnas
sämre eller bättre folk i ledningen för kollektiven och lösningarna
kan komma att se olika ut men efter denna' tid av ökad distribution
kommer då oundvikligen en ny period av masskampanjer och
ackumulation. Kanske inte i samma former som 1959-1960 eller
1968-1970 men med motsvarande drivkrafter bakom sig. Det finns
då tillräckligt många som kommer att kräva att man går samman för
att organisera bevattningssystemet bättre (som 1959-1960) eller
som kommer att kräva gemensamma investeringar för mekanisering
och anläggningsarbeten (som 1968-70). De ideologiska
klädnaderna blir säkert annorlunda men den stora och förnuftiga tanken
bakom Det stora språnget eller Kulturrevolutionen kommer att vara
ledande.

Men det kan också vara så att det som nu pågår är en ny
klassdifferentiering på landsbygden och att ledningen faktiskt varit så
usel som ledningen i Fengyang måste ha varit och att vad vikommer att se blir en ny uppdelning i en halvsvulten och onödig
fattigbondemassa och en handfull miljoner framgångsrika - och
därmed även rika i annan mening - bönder av ny typ. Kanske de till
och med - som städernas hantverkare kommer att tillåtas/tvinga sig
till rätten - att ha två hjälparbetare och fem lärlingar. Från den stora
jordproletära fattigbondemassan.

Utanför tågfönstret drar byarna förbi. Här och där lyfter männen
blicken från åkern och ser mot tåget. Jag skymtar deras ansikten ett
helt kort ögonblick. Sedan är de åter försvunna.

Från maktens centrum är perspektivet annorlunda. Det vet jag.
Men det är inte uppifrån man kan skaffa sig överblick. Där skiftar
synen med de olika maktkonstellationerna. Jag har läst vad ledarna
säger och skriver. Jag har också samtalat med ledare och hört
nyanser. Hört sådant som inte alltid skrivs. Eller inte än skrivs. Eller
inte längre. Det kan finnas ledare med annan syn än den officiella
men det får vi i så fall veta i morgon eller nästa år eller årtionde eller
— om dokumenten inte förfalskas - så får historikerna veta det om
hundra år.

Men det är inte ledarna som avgör. Deras politik och deras beslut
styr inte utvecklingen. De är symptom. De förstärker tendenser.
Den ende politiske ledare som varit ledande i verklig mening detta
århundrade var Mao Zedong och han var det inte i kraft av sina
politiska och militära beslut (som i och för sig var viktiga även de
och som spelade en stor roll på det plan där politiska och militära
beslut spelar roll) utan genom att han förmådde samla upp och ge
form åt enkla och efteråt tillsynes helt självklara tankar och
önskningar. Hans var den stora metoden. Den som heller inte kan fångas
i en dogm.

Här skiljer jag mig medvetet från det som nu i Kina sägs om Mao
Zedongs verk och om maozedongtänkandet. Jag anser att det Mao
Zedong står för är en maoism; inte bara en tillämpning av
marxis-men-leninismen på de konkreta kinesiska förhållandena. Att hans
tänkande hade med de konkreta kinesiska förhållandena att göra är
en självklarhet. Annars hade det varit värdelöst. Men han var
nyskapande så som Marx varit på sin tid. Att Mao såg på sådana som
ville bli maoister och därför förklarade sig icke maoist är inte
konstigare än att Marx såg på sin tids marxister och menade att han själv i
varje fall inte var någon marxist. Men både Marx och Mao represen-terar nya kvaliteter. Frågorna ställs olika före Marx och efter Marx
liksom de måste ställas olika före Mao och efter Mao.

Men detta diskuterar jag inte i Beijing. Man vet att jag är av denna
uppfattning. Jag känner den officiellt fastslagna sanningen om Mao
Zedong. Jag anser den osann. Man vet detta och jag vet att man vet
det och det finns inget att säga. Jag kan ju inte slå fast någon sanning
vare sig i Beijing eller någon annanstans och i Beijing är det åter så
som före kulturrevolutionen att sanningar läggs fast och betraktas
som sanna efter klubbslaget.

Jag talar med en gammal vän. Vi har känt varandra i trettio år.
Min vän är inte partimedlem och har aldrig varit det. En patriotisk
och progressiv kinesisk intellektuell; en sympatisör som stått partiet
nära i fyrtio år.

-	Efter befrielsen dansade vi på gatorna. Åh vad vi dansade och
var lyckliga.

Men det är längesedan nu och min vän undrar om jag inte kan
skaffa uppehållstillstånd och arbetstillstånd i Sverige åt några
släktingar. De är redan högutbildade. Tekniker på högskolenivå:

-	Sverige kan väl ha användning för dem.

-	Är de arbetslösa? frågar jag.

-	Nej inte är de arbetslösa, inte med den utbildningen men de
skulle tycka det vara trevligt att arbeta i Sverige eller USA.

Min vän hatar kulturrevolutionen. Inte för att den drabbade
familjen fysiskt med hugg och slag eller stölder; det gjorde den inte.
Zhou Enlai beskyddade för övrigt själv familjen då den var värdefull
för Kina och min vän behövde aldrig gå på kaderskola eller ens
flytta från sitt hus i Beijing. Men kulturrevolutionen innebar att
några släktingar fick arbeta på landet under en följd av år.

-	Deras utbildning försummades. En av dem kom inte in på
universitet sedan. Kvällskurser vill han inte gå. Han har blivit chaufför.

Det är första gången på många generationer någon i den familjen
har blivit annat än intellektuell och ämbetsman. Kulturrevolutionen
förnedrade familjen som intellektuell familj och förvandlade en av
dess yngre medlemmar till arbetare. Det förlåter min vän aldrig.
Och det är Mao Zedong som inte förlåts.

-	Det var han som bar ansvaret.

Jag berättar om Liu Lin och om arbetet där och om kadrerna och
om stabiliteten.-	Vänta du bara. De kommer att rensas ut. Sådana som var med
under kulturrevolutionens tid kommer att sopas ut med järnkvast.
Partiet kommer att inleda en verklig utrensning nu. Äntligen skall
de bort!

Jag försöker säga något om hur Liu Deqin utvecklats men min vän
säger bara förnöjt:

—	Ja, sådana kommer att rensas ut. Hon kommer att få gå tillbaka
till åkrarna!

Dock är min vän en nära vän och en gammal vän och vi borde
kunna tala med varandra. Men inga ord når fram och inga argument.
Min vän är intellektuell och hatar.

Jag träffar författare. Vi dricker vin. Vi äter och pratar. Jag har
läst något av vad de skrivit och de är inte dåliga men de skriver inte
om det folk jag träffat och lärt känna under åren och mest talar de
med mig om PEN-klubben och olika PEN-författare och olika
PEN-möten runtom i världen där de varit eller dit de skall.

Jag undrar hur de skildrar den kinesiska verkligheten och jag
berättar om flickan som drömmer om att få gå i skola men måste
stanna hemma och sköta sin sjuklige far och gifter sig med en man
som flyttar hem till fadern och tar hand om honom och nog är snäll
men inte intresserad av vad hustrun drömde om som flicka och om
hur hon får barn och drar den tunga kvarnstenen och tänker på hur
barnen skall få det och hur barnen sedan alls inte bryr sig om skolan
utan blir lata elever och inte ens duktiga jordbrukare och jag vet ju
detta ty jag har känt henne under tjugo år och hört om detta. Jag
frågar om de skildrar sådana öden och hur de gör det. Men man
skrattar bara lite förläget och säger:

—	Ja det finns sådana där efterblivna områden där sådant kanske
sker. Men om du hade rest till brigaderna utanför Beijing och
Shanghai hade du sluppit se det. Här kan alla gå i skola och utbilda
sig till vad de vill.

Jag berättar andra historier. Jag berättar om den lille
kontrarevolutionären och om hur han höll sig undan men hämtades till läger
och sedan kom tillbaka och hur han höll på att trassla sig upp genom
att vara tjänstvillig när det kom en ny kampanj och om hans sons
bitterhet och om hur han återfått sina politiska rättigheter men att
de gamla motsättningarna fanns kvar och man säger:

-	Alla gamla etiketter har tagits bort men det finns naturligtvissådana som fortfarande är fast i ultravänstertankar och inte tänkt
om när det gäller personer som tidigare getts etikett av ett eller
annat slag.

Efter ytterligare ett par försök ger jag upp. De är inte
intresserade. De är inte ens intresserade när jag berättar om vad folk
i Liu Lin tyckte om de nya filmerna, de som handlar om kärlek
och hur vackra unga människor åker vattenskidor och annat. (Jag
gick ju på bio i Yanan och såg sådana filmer med kadrer och bybor
från Liu Lin och deras ansikten var som huggna i sten. De log inte
åt några av skämten om kärleken mellan odågan på fabriken och
direktörens bortskämda dotter.) Det enda mina kolleger svarar
är:

-	Ja, det finns efterblivna områden där folket inte lärt sig förstå
det nya än.

Dagen innan vi skulle lämna Beijing står Gun och jag på
balkongen till vårt rum på Beijing Hotell. Det är morgon och därnere
är gatan fylld av bussar och väldiga mängder cyklister och en och
annan bil. Det är tusen sinom tusen ämbetsmän som är på väg till
sina kontor i den gamla huvudstaden i världens folkrikaste land med
världens äldsta intellektuella ämbetsmannatradition.

-	Huvudstaden växer, sade Gun. Därnere drar ämbetsmännen
till sina verk och runtom i staden väntar arbetslösa ungdomar på att
hitta någon bakdörr in i ett verk eller en institution av något slag ty
det är både trevligare och mer ärofyllt att gå som arbetslös i Beijing
än att gräva i jorden ute på bondlandet.

-	De arbetslösa ungdomarna har gått i skola och är något slags
intellektuella, sade jag. De är innerligt övertygade om att Mao
Zedong inte bara hade fel när han menade att de skulle ge sig ut på
landsbygden och lära sig stå på egna ben och bidra till Kinas
uppbyggnad utan att denna Mao Zedongs uppfattning var reaktionär
och skadlig och att inget värre öde kan drabba framåtsträvande
ungdom än att behöva vara bland bönder.

-	Ja, sade Gun, vi är alltså tillbaka i Indien. Och det gick för Mao
som för Gandhi. Gandhi menade att det var nödvändigt bryta kasten
och volontärerna hans tvangs att göra rent latriner. Mao använde
samma metod och i det fallet av liknande skäl och nu är de döda och
förvandlade till nationalhelgon men kasten består.

-	Men frågan är om vi är i ett Indien utan naxaliter, sade jag.dem.

- Men det är inget att vara besviken över, sade jag. Också detta
förutsåg Mao. Kinas folk hade rest sig och det skakade världen.
Sedan förändrades situationen och det blev nya motsättningar. Det
blir nya uppror i framtiden. Och även om till och med namnet Mao
Zedong glöms bort kommer folk att veta även om tusen år och
tiotusen år att det är rätt att göra uppror.Ordförklaringar

1 jin	500 gram
KMT	Guomindang (kuomintang) bildades 1912 av Sun Yat-sen som borgerligt demokratiskt nationellt parti. Inträdde senare i Komintern och Kinas
Kommunistiska Parti ingick som beståndsdel av guomindang. Sun Yat-sen avled mars 1925. Slutligen när
guomindang tycktes segra över hela landet genomförde Chiang Kai-shek sitt länge planerade dråpslag mot kommunister och vänsterelement i de stora
”aprilmassakrerna” 1927. Slutresultatet av denna aktion blev Chiang Kai-sheks flykt till Taiwan 1949
tillsammans med spillrorna av guomindang.
Lössjord	Vindavlagrad gul jord. Kornstorlek 0,04-0,02 mm. Fruktbar. Bildar mäktiga lager i vilka vattnet skär ned djupa raviner.
1 mu	1/15 hektar
1 yuan	3,80 sv. kr., 0,52 dollar (9/12 1982)
</chapter>
