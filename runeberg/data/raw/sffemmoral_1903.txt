HAROLD QOTE

FEMINISMENS

MORAL

STOCKHOLM

WAHLSTRÖM & WIDSTRAND

Pris 50 öre.<h1>FEMINISMENS
MORAL</h1>

FÖREDRAG

<small>HÅLLET I SUNDSVALL DEN 30 JUNI 1903</small>

<small>AF</small>

FRIDA STÉENHOFF

<small>(HAROLD GOTE)</small>
<img></img>
STOCKHOLM<br><sp>WAHLSTRÖM & WIDSTRAND</sp>

<table o>
<td>PAPPERSLEBERANTÖR: LESSEBO PAPPERSBRUK<br>TRYCKT HOS ISAAC MARCUS' BOKTRYCKERI-AKTIEB.<br>STOCKHOLM 1903
</table>
<chapter name="Feminismens moral">
FEMINISMENS
MORAL.

<big><big><big>F</big></big></big>eminism är det samma som kvinnofrigörelse,
kvinnorörelse, kvinnoemancipation; men
jag föredrar att använda ordet <i>feminism,</i> därför
att det är det namn, som antagits öfver hela
den bildade världen för att betona rörelsens
senare och modärnare stadium, till skilnad från
mera föråldrade ståndpunkter.

Kvinnorörelsen har nämligen som alla
andra rörelser sina hvarandra följande
utvecklingsskeden.

Den har också, som alla andra företeelser,
en begynnande orsak.

Den har härflutit från en hos alla folk
gemensam sjuk punkt, ett gemensamt sår: de
svagares exploatering af de starkare.

Man brukar räkna rörelsens början från
den stora franska revolutionen. Då uppsattes
af revolutionsmännen samma program för
kvinnans frigörelse, som ännu står kvar.
Förverkligadt har programmet ännu icke blifvit trots
ett århundrade och mer. Man tycker att hundra
år borde förslå att reformera bra mycket på.
Men det räcker inte långt, när det är en idé
det gäller. Hur många generationer få inte i
allmänhet dö, för att en idé skall få lefva och
omsättas i handling.

Sedan 1789 har rörelsen sofvit tidtals och
ofta stått och stampat på samma fläck.

Under senare hälften af förra århundradet
hade den ett lifligt uppsving i Sverge, med
utgångspunkt från Fredrika Bremer. Men för
närvarande är den ovanligt nere hos oss, om
vi jämföra oss med de större kulturstaterna
Frankrike, England och Tyskland, där rörelsen
aldrig varit starkare än nu, och där den just
under namnet feminism på det senaste
årtiondet vuxit till en makt, som man räknar med.

Att rörelsen domnade af hos oss efter en
tid af lifaktighet berodde nog till stor del på,
att den omhändertogs af alltför försiktiga och
moderata andar, som kanske för mycket
betonade den så kallade “sunda och lugna
utvecklingen". Det verkade en smula torrt, — hälst
som ingen fara var för handen, att utvecklingen
skulle rusa i väg för fort. —
Men om djärfva idéer och ideal allt för
mycket skjutas åt sidan för små praktiska
förbättringar, händer det lätt, att man inte får
ungdomen med sig.

Ledare, som mer intressera sig för små
reparationer här och hvar än för
njManings-arbete i egentlig mening, förlora lätt sambandet
med den unga förtrupp, som skall skrifva
rörelsens nästa kapitel.

Ungdomen begär entusiasm. Den kan
väckas af alla tidens brännande tankar, men
icke af något, som icke bränns, icke brinner,
det vill säga icke af aska.

Om ungdomen ser halfslocknade facklor i
deras händer, som skola lysa den framåt, så
skyndar den åt annat håll. Så har det varit
hos oss. Vår ungdom har icke — ej ens den
kvinnliga — fylkat sig med hänförelse kring
kvinnofrigörelsens storartade idé. Hvarför icke?

Idéen har bjudits dem med för litet eld
och med för mycket utbrunna föreställningar.

I synnerhet på moralens område har man svängt
som fälttecken längesedan förbrukade åsikter, ;
som mer tjänat att öka det servilt kvinnliga
än utveckla det stolt och friboret mänskliga.

De senaste tio åren af den europeiska
feminismens historia visar ett säreget drag afutvidgning — icke blott till kvantitet utan älven
till kvalitet.

Från att ha varit en kvinnornas strid mot
männen är den nu en strid med männen mot
andra kvinnor och män. Den är icke längre
en strid mellan kön. Icke heller mellan klasser.
Den är en strid mellan själar.

De modärna själarne vilja rycka
världs-styrelsen från de gammalmodiga. De tilltro
sig nämligen att kunna bjuda mänskligheten
en mera human regering.

Denna männens börjande förståelse och
sympati för feminismen skulle jag kunna belysa
med ett par exempel.

Det var för några år sedan.

En hängifven emancipationskvinna, som
ägnat större delen af sitt lif åt kvinnosaken,
och som satt in i striden en hetta och en energi,
som gjort henne både fruktad och värderad,
var en afton i ett sällskap. När hon skulle
gå, erbjöd sig en ung man att följa henne hem.
Hon antog hans erbjudande — mot sin vana,
ty hon var aldrig rädd att gå ensam — för
att få ett tillfälle att säga den unge mannen,
som föreföll intelligent, en del skarpa sanningar
i kvinnofrågan.

Hon väntade det vanliga motståndet, menblef ytterligt förvånad att märka, att hvad hon
än sade så höll han med henne. Hon blef
stum. Samtalet afstannade. Hon hade sedan
så många år endast räsonerat angripande att
hon inte kunde annat.

När hon skildes från den unge mannen
tryckte hon glad hans hand och sa’ — kanske
med ett visst vemod — : “jag tror min tid är
ute."

Ungefär samtidigt som jag läste detta, läste
jag äfven ett uttryck af en af Frankrikes
förnämsta litteratur- och konstkritici, Camille
Mau-clair. Han hade följande betecknande ord:

“Det har ägt rum en själsförsoning mellan
vår tids kvinnor och män."

Fransmännen ha ett fint sinne för
psykologiska tidsströmningar. Dessa uppstå ofta
i Frankrike och sprida sig därifrån öfver klotet.
Fransmännen bli därigenom lätt auktoriteter i
tidspsykologi, hvilket till en del förklarar deras
dominerande ställning inom litteraturen.

Det är äfven i en fransk tidning jag läst,
att våra dagars unge män äro af tre slag:

Arrivister (af verbet arriver: komma fram),
som endast tänka på sin karriär och äro utan
intresse för annat än sig själfva.

Blaserade, som icke ha intresse för något,

o _ r~

--i --	_ej ens för sin egen framtid. De äro födda
trötta och bilda den stora hop af män, som
hela sitt lif äro trötta i anden. — Samt

Feminister.

Det är ganska betecknande, att man
använder ordet feminist för att angifva en mans
andliga karaktär.

Det visar hvilken vidsträckt betydelse ordet
feminism där har fått. Det är nästan liktydigt
med socialt intresse enligt modärna principer.

Att det äfven fattas så här i Sundsvall
— att äfven här den nämnda "själsförsoningen"
ägt rum, det ha vi ju på sätt och vis ett
exempel på just nu.

Att män med sociala intressen bedja en
kvinna uppträda och tala om kvinnorörelsen
i akt och mening att stärka denna, fordom
af män så afskydda, rörelse — det tyder ju
på en sorts allians.

I själfva verket äro allianserna —
samarbetet — .människor emellan mycket större
än man i allmänhet gör sig reda för.

Man lyder under skilda rubriker och
ansluter sig till olika terminologi, men i sak
kämpa alla rättvisans försvarare för samma
mål.Under olika ytor är deras bärande idé
alltid en: rätten mot våldet.

Orsaken hvarför socialt intresserade män
— och särskilt socialisterna — närmade sig
feminismen låg däri, att de vis ■ å - vis dagens
stora tvistefrågor råkade befinna sig på samma
sida.

Feminismen hade nämligen utvecklat sig
till en varm försvararinna

för det fria tänkandet mot klerikalismen
eller prästväldet,

för fredsrörelsen mot militarismen,
för social nydaning mot klass och
kapitalförtryck.

I synnerhet denna sista punkt, som i sig
innesluter nya ekonomiska önskemål, förenade
rörelsernas ledare.

* *

Det fins personer — fast jag hoppas icke
här närvarande — som tro, att feminismen
icke har någon moral.

Att den sträfvar framåt utan alla etiska
kraf, utan allvarlig längtan efter mänsklighetens
förbättring, utan kärlek till det rätta.

En så låg syn på en rörelse, som man
gärna kan kalla en rättfärdighetsrörelse -*■feminismen är egentligen intet annat än ett
nödrop efter sanning och rättvisa — förutsätter
en sorts andlig blindhet. Det går som bekant
inte att räsonera med blinda om färger. Deras
åsikter få stå för deras räkning. Man kan inte
göra sig förstådd, och så är det inte mera med
den saken.

Men flertalet människor medgifva — om
man frågar dem — att feminismen nog har en
ren moralisk färg, fast de inte förstå, att den
skall vara bättre, vackrare eller mer praktiskt
hållbar än de gamla kära färger, de äro vana
vid sedan sin barndom.

Det är emellertid det jag vill försöka visa,
att feminismens moral är renare och vackrare
än den gängse härskande moralen, därför att
den sökt nå höjden af mänsklighetens hittills
nådda andliga utveckling.

Ja, den har försökt att identifiera sig med
spetsen af den nutida kulturen.

Därför utgör den en revolt mot allt det
efterlämnade, kvarblifna, urvuxna, som af
män-niskoeliten är förkastadt, men ännu härskar
genom massan.

Feminismens moral skiljer sig från den
härskande moralen först och främst däri, att
den icke ser på människan såsom på en frånfödelsen af synd fördärfvad varelse, ett
skadedjur som man måste på alla sätt tyrannisera,
binda, plåga och stympa.

Den är icke pessimist. Den tror icke på
nödens eviga herravälde. Tvärtom, den ser
framtiden i ljus. Den har förtroende för
människans möjligheter att af sitt öde göra något
godt eftersom viljan därtill finns och växer,
fast intelligensen ännu icke är nog stor att
förstå sättet.

De flesta af oss antaga, att mänskligheten
har en lång framtid att förkofra sig på.

Man har svårt att föreställa sig något
annat.

Det kan ju visserligen hända, att vi en
vacker dag utplånas från jordytan; att detta
blir slutet på all vår sträfvan och allt vårt
knog.

Vi kunna tänka oss, att jordklotet fortsätter
sin rullande bana utan att någon af vårt släkte
vidare hedrar det med sin närvaro.

Vi kunna föreställa oss städerna i ruiner
och begrafda i sanden, åkrarne igenvuxna,
skogar och snår öfverallt i vild skönhet, så
som ett landskap blir, där aldrig människofot
trampat, där djuren ensamma ströfva kring och
lefva sitt fria lif.Människosläktet kan försvinna antingen
genom naturrevolutioner eller genom farsoter,
som sopa bort allt mänskligt lif.

Detta är inte absolut omöjligt.

Och det är inte utan, att man känner ett
visst lugn vid tanken på, att vi skulle vara
borta för alltid med allt vårt bråk. Ingen
skulle sakna oss i universum.

Emellertid ser det inte ut för närvarande,
som om mänskligheten skulle upphöra på en
tid bortåt.

Det är då en stor glädje att kunna hoppas,
att den går mot lyckligare stadier af tillvaro
än de hittills tillryggalagda.

Har man inte skäl att hoppas, att
mänskligheten med hennes inneboende möjligheter en
gång skall skapa sig ett sublimt öde och inte
drunkna som en katt i en brunn.

Hvilken vägsträcka har hon inte redan
tillryggalagt! Af sin nyfikenhet har hon gjort
vetenskapen. Af sin känslighet har hon gjort
de sköna konsterna. Af sin längtan efter
regelbundna vanor har hon gjort moralen.

Men hennes verk är endast börjadt. Hon
är som kulturvarelse blott några sekunder
gammal. Om man jämför det organiska lifvets
ålder på jorden vid dygnets tjugofyra timmaranses kulturperioden vara högst fem sekunder.
Det är ju bara en början.

Hurudant skall verket bli? Ingen vet.
Folken arbeta outtröttligt på en civilisation, som
de inte ha en aning om, hur den skall arta sig.
Äfven de skarpsyntaste snillen få på sin
ålderdom se, att utvecklingen tagit en annan
riktning, än de satt in sin kraft på att få den
att taga. Den gäckar alla beräkningar. Men
som allmänt omdöme kan man dock fasthålla,
att den söker skaffa individen tillfälle att lefva
harmoniskt och rikt i enlighet med hans naturs
förutsättningar. Sådan är tendensen, som trots
alla tillfälliga undertryckningar ständigt lefver
upp igen som en fågel Fenix ur lågorna.

I enlighet med denna uppfattning ser icke
feminismen på människonaturens önskningar och
passioner som på förstörande krafter, som måste
tillintetgöras utan som på skapande krafter hvilka
skola utvecklas och dragas fördel af — under
lifstiden.

Den visar därför icke på en problematisk
himmel utan på en okultiverad jord, hvaraf en
himmel kan skapas.

Den regerande moralen låtsas respektera
samvetet, och den omgifver sitt hyckleri med•*

mycken yttre ståt — men den styr världen
med brutalitet och barbari.

“Den är antihuman och antisocial.

Omänsklig därför att den låter massor
af individer förkväfvas till sin fria utveckling.

Osocial därför att den underhåller hat och
bitterhet mellan folk och klasser."

Feminismens moral är mänsklig och social.

Den vill individens utveckling och
fullkom-ning och ser i hvarje människa hennes eget
mål — icke medel till andras förmån.

Den vill en förbättrad social miljö såsom
villkor för en lyckligare mänsklighets tillblifvelse.

Den regerande moralen dyrkar styrkan.
Den är krypande och artig mot de mäktiga
— hård och obarmhärtig mot de små och svaga.

Den gillar det som lyckas — ibland till
och med de gröfsta brott.

Den vördar "vapen, ceremonier och
banksedlar"; det är den treenighet, som den
tillbeder både hemma och i kyrkan.

Feminismens moral vördar endast ett
ärligt samvetes sträfvan, och den dömmer olika
domar efter olika grader af ansvarighet.
Därför är den öfverseende mot dem, som fela af
okunnighet och nöd, och barmhärtig mot dem,
som arbeta på att godtgöra ett felsteg.I stället för att förhärliga styrkan
förhärligar den rättvisan, sanningen och godheten.

Därigenom att den regerande moralen
tagit den starkes parti mot den svage, har den
uppmuntrat mannen att förtrycka kvinnan.

Den har sökt uppehålla ett tillstånd af
despotism och slafveri dem emellan. För det
ändamålet har den sökt beröfva mannen hans
hjärta och kvinnan hennes förstånd.

Hvarje människa har ju f}rsiskt —
kroppsligt — både hufvud och hjärta.

Då låge ju närmast till hands, att hon sökte
få en andlig motsvarighet för båda dessa
organ.

Idealet borde ju vara, att hvarje människa
vore både känslig och intelligent. En hel
personlighet.

Den härskande moralen har sökt vältra
öfver all känslighet på kvinnan och allt förstånd
på mannen och har faktiskt i dåligt syfte —
för att upprätthålla ett underdånighetsförhållande
dem emellan vanställt deras andliga
personligheter.

Däraf den brist på sympati, som hittills
förefunnits mellan könen.

Kvinnan har varit olycklig med en man
utan känslighet, och mannen har haft ledsamtmed en kvinna utan förstånd och sökt sitt
andliga sällskap på annat håll.

Feminismen vill hvarje personlighets
utveckling till ett fullkomligt väsen för sig.

Kvinnan utan hjärna och mannen utan
hjärta äro för den så ofullständiga typer att de
icke duga för framtiden. I stället skola de
ömsesidigt komplettera hvarandras tänkande och
kännande genom egna, ständigt rikare resurser,
icke genom undertryckande af någon af sina
förmögenheter. Först då blir det ett
lycko-bringande utbyte dem emellan, både till förstånd
och hjärta.

Feminismen har heller ingen mani att
åtskilja själ och kropp.

Den anser själsyttringarna vara egenskaper
hos materien, lämnande därhän hvad som kan
finnas bakom. Därför lägger den stor vikt vid
materiens godhet — alltså vid hälsovården.

För feminismens moral kan dygden icke
skiljas från hälsan. Lasterna äro
sjukdomsytt-ringar och abnormiteter.

Den regerande moralen är uppbyggd på
medvetna lögner.

Feminismen har byggt sin moral på
uppriktighetens grund. Ärlighet och sanning , ärden enda solida grund mänskligheten kan välja
för nybyggning.

Feminismens moral vill äfven söka
rentvätta mänsklighetens nedsmutsade fantasi, så
att hon icke längre i lifvets sunda yttringar ser
något skamligt, eller i kunskapstörsten och
forskningsbegäret ser olydnad mot något
gudomligt påbud, att man skall döda sitt kritiska sinne
och endast tro.

* *

*

Men för att förstå människors moraliska
förhållanden måste man nog börja med att ta
reda på deras ekonomiska villkor.

Ett ordspråk säger: hungrig mage har inga
öron. Därmed vill man uttrycka, att en hungrig
människa icke förmår mottaga lärdomar och
icke tar räson.

Moralen är tyvärr ännu oftast en brödfråga.

Kvinnornas lifsförhållanden äro sedan
urminnes tider en befysande illustration till denna
sats.

När de icke hafva bröd hafva de i
allmänhet icke heller någon moral.

Bröd erhålles som regel genom arbete.

Det är en universell lag för alla lefvande
varelser, att de få sträfva för att äta.Denna lag är så absolut — i stort sedt
— att den öfverallt framtvingat föreställningen
om lättjan såsom en last.

Att icke vilja arbeta, att vara lat och låta
sig underhållas af andra, har för det sociala
samvetet blifvit den stora afgörande omoralen,
basen för all annan omoral.

H varför?

Det är lätt att inse.

Alla organismer fordra näring för att lefva.
De, som icke själfva skaffa sig denna näring,
blifva parasiter på andras lifskraft.

Ju flera sådana parasiter ett samhälle hyser,
och ju kraftigare de draga till sig näring, dess
abnormare blir tillståndet i det samhället, ty
då förstöres jämvikten mellan fordringarne och
den sträfvande förmågan.

Detta är en urgammal iakttagelse. Alla
samhällen på jorden ha därför sökt realisera
ett jämviktsförhållande mellan de tärande och
de närande krafterna.

När missförhållandet dem emellan blifvit
för stort har oundvikligen en revolution
inträffat, som rört om hela soppan för att få ned
dem, som ville simma ofvanpå, och tvinga alla
till arbetets nivå.

Detta är historia.Men hvad som icke ännu är historia, utan
blott en begynnande vetenskap, det är
undersökningen om kvinnans förhållande till det
producerade arbetet.

Först i våra dagar har man kommit på
den idén att taga reda på, om kvinnan
uppehåller sig själf eller om hon är en parasit.

Man har då fått konstatera, att massan af
kvinnor i alla tider icke blott arbetat — utan
arbetat för mycket.

De ha varit billiga slafvar och äro så
ännu.

En del kvinnor i de högre klasserna lefva
visserligen ostentativt såsom parasiter på
manligt arbete, men deras antal är obetydligt i
jämförelse med mängden af arbetande kvinnors, fast
de genom sin höga sociala position hafva allas
blickar på sig.

Kvinnornas flertal sträfva som trälar från
vaggan till grafven.

Låt oss tänka efter, hvarmed de i
allmänhet sysselsätta sig.

De äro hushållerskor och tjänarinnor i
hem, lärarinnor, kontorister, sömmerskor,
bodbiträden, jordarbeterskor på landet m. m.

Härmed insätter kvinnan en betydande del
i nationalarbetet,Saken borde vara klar. Den som
producerar arbete är ingen parasit.

Emellertid, frågan kompliceras af, att
kvinnan icke blott producerar arbete, utan äfven
människor.

Hon är födarinna och vårdarinna af
nationens barn.

Det är detta extra arbete, som förstört
hennes position.

Med extra arbete menar jag icke
öfver-flödigt arbete. Tvärtom. Det hör till det för
nationen väsentligaste arbetet, detta, som gjort
kvinnan till en ekonomiskt osjälfständig och
beroende varelse.

Hon har för barnets skull kommit i ett
allmoseförbållande till mannen.

Och han anser och behandlar henne, som
om hon vore en parasit på hans arbete.

Feminismen vill skingra denna ödesdigra
villfarelse.

Och det — det går endast genom att göra
kvinnan till en oberoende ekonomisk enhet.

Den gifta kvinnan är — liksom den gifte
mannen — sammanlänkad med familjen.

Men under det mannen därigenom icke
förlorar sin ekonomiska själfständighet — hur
fattig han än skulle bli — blir kvinnan genomfamiljen en ekonomisk nolla och är som om
hon icke existerade.

Detta är orätt. Hon blir socialt behandlad
som en parasit, fast hon faktiskt arbetar.

Ja, den gifta kvinnan är dessutom, hur
märkvärdigt det än låter, i våra lagar i flera
afseenden likställd med barn, förbrytare och
idioter.

Allting har växlat och utvecklats på jorden.
Men familjeinstitutionen står så godt som orubbad
kvar sedan traditionens äldsta tider.

Förhållandet är, att den icke kan ändras
med mindre icke blott kvinnan utan äfven barnet
befrias från allmoseförhållandet till mannen.

Kvinnan blir icke en oberoende
ekonomisk enhet, förr än äfven barnet blir det samma.

Feminismen vill därför äfven barnets
emancipation.

Redan nu söker lagstiftningen skydda
barnet från ovärdiga föräldrar. Därmed är den
väg inslagen, som en gång skall ställa barnet
utanför föräldrarnes makt.

Men det är ju omöjligt, säga många. Barnet
är ju en verklig parasit. Barnet måste ju lefva
på andras nåd och barmhärtighet.

Nej, svarar feminismen. Barnet är ingen
parasit. Det behöfver icke lefva af allmosor.Äfven den villfarelsen måste skingras.

Barnet är rikt. Barnet är framtidens
arbets-kapital.

Redan den nyfödde representerar ett värde,
sitt eget arbetsvärde, för hvars utfående
samfundet bör förskottera honom medel till en solid
uppfostran, Hvilka medel den vuxne sedan
återbetalar.

Om den nyfödde har familj — om han
har far och mor i lifvet eller ej — det hvarken
ökar eller minskar hans eget värde och bör
därför icke i ekonomiskt afseende få betyda
något för honom.

Han bör betraktas såsom fri och
oangrip-lig från och med det han är född,
omhändertagas på det sorgfälligaste, men endast vara
lagarne underkastad.

Intet personligt godtyckes offer.

* *

*

Man har under tidernas lopp sammanlänkat
familjeförsörjarens kall med vissa förmåner.

Egentligen är det männen, som med
ensidigt värderande af sitt arbete på
kvinnoarbetets bekostnad, fordrade privilegier.

Dessa kunna icke längre rättvist försvaras,men stå dock kvar genom tiderna med den
seghet, som tycks vara alla privilegiers
inneboende natur.

Vi kunna gärna nämna några af de
viktigaste:

Männen skola ensamma lagstifta för folket.

Kvinnornas arbete skall icke betalas lika
med männens, icke ens när det faktiskt är
lika.

Kvinnorna skola hållas undan från alla
väl aflönade ämbeten.

Männen voro länge fullkomligt nöjda med
denna sociala anordning könen emellan, men
på sistone har en förändring häri inträdt.

Det är i synnerhet de unge männen af den
mera bildade klassen, som börjat undra,
huruvida glädjen med dessa privilegier verkligen
vore så stor och sann, som de länge tagit för
gifvet.

De säga sig visserligen med en viss
stolthet, att kvinnorna ha ännu sämre lön än de
själfva, och hon kan hvarken bli riksdagsman
eller statsminister.

Men det bli inte unge män i regel heller.

Och kvinnan blir inte mer för dem i trots
af, att hon har en så underordnad ställning.

De ha visserligen manlighetens och denblifvande familjeförsörjarens nedärfda politiska
och sociala rättigheter, men — de kunna inte
bilda familj.

Detta lilla men har ändrat deras syn på
en del saker.

Familjen och hemmet ha blifvit dem för
dyra.

I och med detsamma syntes dem en del
gamla maskulina föreställningar bra nog billiga.

En omvärdering af lifsvärdena blef deras
reflexioners naturliga följd, och som vanligt
följde på den ekonomiska omvärderingen den
moraliska.

Så länge alla unge män voro aspiranter
på familjefaderskap, ansågo de familjen för det
enda sanna uttrycket för social moral och
omgärdade, sedan de fått inflytande, denna
institution med så många skyddsmurar de kunde.

De ha nu inte längre samma intresse af
att dessa murar bestå, sedan hemmet i
hvar-daglig mening, det vill säga barn, hushåll,
våning och tjänare är ouppnåeligt för den bildade
men medellösa ungdomen.

Hemmet har ju nästan blifvit ett ointagligt
fäste, som inom medelklassen blott eröfras af
äldre, finansiellt skickliga män.

Man hade hittills i den samhällsbevarandelitteraturen ordat mycket om, huru hemmet
borde vara för att vara en god plantskola, och
huru de borde vara och ordna för sig, som
hafva hem och plantor.

Men man hade aktat sig för att diskutera
frågan, huru de människor böra ordna sin lefnad,
som icke kunna eller icke vilja gifta sig — men
dock begära kärlek.

Man ignorerade med afsikt, att sådana
människor existerade. Man var rädd att låtsa
om deras tillvaro.

Men ingenting är så farligt som att vara
rädd.

Feminismen vill icke vara rädd för något
— om icke för falsk blygsamhet, ty på den
blir alltid de sanna naturerna lidande till de
hycklandes förntån.

Feminismen insåg att skenhelig förtegenhet
om faktiska förhållanden blef många kvinnors
ruin.

Männens erotiska förströelser blefvo just
därigenom ofta kvinnornas fördärf och undergång.

Ju känsligare och mera älskande ett
kvinnohjärta var, dess större blef risken för kvinnan,
särskildt om hon därtill var fattig och isolerad.

Isoleringens — och ihjältigandets fara kom
ändtligen i dagen.Man började därför samlas och diskutera.

Då fann man snart nog, att icke blott på
kärlekens område, utan äfven på arbetets, var
den ensamma kvinnan alltför svag för tillvarons
kamp.

Nu blef yrkandet på en värdigare och
säkrare tillvaro äfven för den ensamma kvinnan
energiskt.

Frankrikes, Tj^sklands och Englands
kvinnor beslöto sig för organisation och försäkring
i stor skala.

Man kom till insikt om, att den fattiga
kvinnans räddning ligger i sammanslutning,
så hög fackutbildning som möjligt, samt för
dem, som ej medvetet vilja afstå från barn,
någon ekonomisk trygghet för framtiden t. ex.
så kallad maternitetsassurans, (d. v. s. en slags
ersättning i händelse af moderskap) som
utbetalas allt efter insatsernas storlek.

Därtill naturligtvis en förbättrad hygienisk
uppfostran, så att det ej får bli såsom ofta nu,
att brist på kraft och uthållighet gör sig gällande.

De bildade unge männens reflexioner öfver
bosättningens svårigheter lockade äfven dem
— såsom jag redan antydt — att spekulera
öfver en del moraliska problem, som bruka
sammanhänga med bosättning.De började på ett kritiskt sätt tänka öfver
äktenskapet.

De började syna i sömmarne denna så
kallade heliga institution utan att först kasta
öfver den ett idealiserande skimmer.

För min del tror jag icke, att det fins
något säkrare sätt att bli feminist än att studera
äktenskapets idé.

Den, som vill gå fri, skall därför akta sig
för det.

Våra efterkommande skola en gång
fullkomligt oförstående fråga: Hur kunde man på
den tiden gilla äktenskapets idé?

Att oskyldiga varelser skulle för lifvet
vara sammankedjade vid brottslingar al alla
slag, hvilka kanske själfva genom ett nesligt
tvång kommit till världen. Hade man inga
nerver? Ingen finkänslighet? Förstod man
inte, att den sexuella friheten är första villkoret
för karaktärens värdighet?

De skola inte fatta, våra efterkommande,
hur äktenskapet från människorättens synpunkt
kunde försvaras.

För feminismen är det nuvarande lagliga
bandet mellan man och kvinna i princip en
stagnerad orättfärdighet, ett legitimeradt
slaf-veri, fast det naturligtvis ofta, genom att per-sonligheterna stå högre än lagarna, icke blir
så i verkligheten.

Men där personligheterna stå lägre, eller
blott i jämnhöjd med lagarne, hur går det där?

Där blir den svagare hjälplöst beroende
af den starkares godtycke.

Att de bildade unge männen fördomsfritt
reflektera öfver äktenskapet och kärleken, det
se vi tydliga spår af i den modärna
världslitteraturen. Där har en sorts moralisk
renässans gjort sig gällande.

Den som läser romaner vet, att de yngre
författarne skildra kärleken på ett annat sätt
än sina föregångare.

Don Juan går inte ikring längre så glad
och ansvarslös.

Plan har — åtminstone i böcker — fått
ett hjärta, som gripande och dystert klagar
öfver det erotiska eländet i allmänhet — icke
blott hans eget.

Tidens författare äro känsliga och de se
i kärleken en tillskyndare af nöd och sorg,
antingen man hängifver sig åt den eller
undviker den.

Och de anse, att detta mycket beror på
att kärleken icke är aktad.

Den har egentligen ingen plats i samhället.Äfven detta upptäcker man, när man börjar
studera den gängse moralen.

Den har plats för lagliga förbindelser, för
celibat och för prostitution, men ingen plats
för kärleken.

Denna upptäkt väckte våra unga diktares

sorg.

Diktare ha nu sedan urminnes tider kallat
kärleken för lifvets poesi.

Feminismen gör detsamma och ser därtill
i kärleken ett stöd — icke en fara — för
moralen.

Tillsammans sörjde de öfver kärlekens
förvisning.

Af sorgen kom allvar.

Allvaret sopade bort den halft frivola,
halft mystiska ton, som äldre författare hade
brukat antaga, när de talade erotik.

Skillnaden på ton tiderna emellan är
verkligen förvånande stor.

Slår man upp de gamla författarne och
läser deras utgjutelser om kärlek, kunna ju
dessa ofta vara skönt inspirerade och äfven
oskuldsfulla — någon gång — men de äro
oftast pojkaktiga, ja, slyngelaktiga genom en
viss tanklös grymhet — och i jämförelse med
dem förefalla våra ungdomar som mogna män.Fordom afspeglade litteraturen äfven två
sorts moraler: en för män och en för kvinnor.

För mannens räkning förfäktade denna
tudelade moral rätten att tillfredsställa
instinkterna.

Men för en kvinna som vågat detsamma
hade den hvarken ursäkt eller förlåtelse.

Den försvarade åsikten, att en ogift moder
skulle så godt som trampas ned, under det en
ogift fader icke skulle på något sätt oroas.

Ja, den anvisade kvinnan plats afsides att
svälta ihjäl med barnet, om hon inte föredrog
att genast döda det, efter hvilket dåd dock
afrättning eller lifstids straffarbete väntade
henne.

Denna underliga, moraliska separatism
mellan könen var sa mycket mer obegriplig,
som den ju angick det område, som är för dem
mest gemensamt.

Jag trotsar nu någon att kunna uppleta
en modärn diktare, som försvarar så kallad
herrmoral eller speciell kvinnomoral.

Nej, för att betona gemensamheten har
man uppfunnit ett nytt ord: den inter-sexuella
moralen.

Dess mål är att vägleda människorna i
deras sträfvan att gentemot det andra könetoch gentemot barnet i djupaste mening kunna
handla rätt.

Denna inter-sexuella moral är visserligen
inte ännu färdig — i absolut mening blir den
det aldrig, ty allt är i ständig utveckling —
men den har fått lif och det är hufvudsaken.

Den lefver genom en ny tids samvete, och
fast ännu blott ett barn skall den växa till
styrka och härlighet, ty den har på sin sida
den goda och kraftfulla ungdomen och alla dem,
som icke blott vilja draga fördel af kulturen,
utan äfven i sitt lif utöfva kultur.

Feministerna anse sig, som jag nu sökt
visa, ha skäl att säga, att deras moral är
upphöjd och väl värd att man gör dess
bekantskap.

Den sammanfaller med tidens högsta kraf
på sanning och rättvisa.

Den förstår de praktiska villkoren för all
högre morals utöfning.

Den ställer sig icke på en öfvermänsklig
höjd och fordrar blind underkastelse.

Den är lämpad för mänskligt lif och
förstår mänskliga svårigheter. Särskildt kvinnornas
lidanden är den väl bekant.

Den vill hjälpa från lidanden, emedan den
anser att framåtskridandets orsak och mål ärgora tillvaron i högsta möjliga mått

är detta mänskligheten alltid sträfvat
antingen man nu vill erkänna det

Endast i den mån vår eviga frammarsch
förbättrar mänsklighetens jordiska tillvaro tala
vi om “kulturens framåtskridande".

Annars använda vi uttryck sådana som:
kulturen sjönk — kulturen försvann —
barbariet återinträdde.

Feminismen tror icke på ett verkligt
framåtskridande, om icke vägen utpekas af
vetenskapen, tänkandets frukt.

Därför vill den uppmana alla klasser, kön
och individer att tänka — och skaffa sig respekt
for sina tankar. För kvinnor och rösträttslösa
män är ännu denna respekt närmast förbunden
med forvärfvandet af valsedeln. Utan rösträtt
finns ingen makt att göra sin tanke och sin
vilja respekterad.

Men rösträtt utan upplyst tankearbete kan
icke fa människorna att förena sig om
ändamålsenliga metoder i konsten att lefva.

Först då^ - när förståndet blifvit odladt
tillämpa vi de sanningar vetenskapen
demonstrerar för oss inom sociala såväl som

att söka
smärtfri.

Det
efter —
eller ej.inom organiska och geologiska områden: att
all utveckling följer vissa lagar, att ingen
omgestaltning faller som underverk från himlen
eller är en teaterkupp från någon skicklig
regissör, äfven när det kan se så ut.

Ingen klass — hvarken en proletärklass
med dess fattigdom eller en kvinnoklass med
dess svaghet — kan höja sig i lefnadssätt förr
än den höjt sig i tänkande.

Yttre omgestaltningar bli icke varaktiga
utan att ha blifvit preparerade genom
intellektuellt förarbete.

All civilisation beror på, att människan
får ett klarare medvetande om sig själf och
världen.

Feminismen gör därför bestämd front mot
att <i>ovetenhet</i> är en dygd hos någon — således
ej häller hos kvinnan.

Feminismen vill verka rationellt, i enlighet
med förnuftet.

Den älskar upplysning.

Dess moral är blott ett annat namn för
— <i>ljus.</i>

*
</chapter>


På WAHLSTRÖM & WIDSTRANDS förlag
ha förut utkommit af

HAROLD QOTE:

Lejonets unge..................Pris	2:	—

Sin nästas hustru................. 2: —

Ärkefienden..................... „	2:	—

Det heliga arfvet............... „	2:	—

-k

Nyheter 1903!

JOSEPH CONRAD, Fredlösa
historier ...................Pris	3:	—

JEAN DEUZÉLE, Hemmet tomt ,, 2: 75
F. van EEDEN, Lille Johannes ,,	2:	50

LAFCADIO HEARN, Exotica,

2:a uppl................. „	3!	-

N. W. LUNDH, Hvita kyrkans by „	2:	50

ERLAND NORDENSKIÖLD,

Från högfjäll och urskogar „	1:	50

ABBE PRÉVOST, Manon Le-

scaut.................... „	3:	—

EDVARD STJERNSTRÖM, I
franska främlingslegionen,

2:a saml................. „	2:	25

*