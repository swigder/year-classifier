Föreningen Heimdals Folkskrifter. — N:r 45.

DEN SVENSKA FOLKHÖGSKOLAN

AF

TEODOR HOLMBERG

FÖRESTÅNDARE FÖR TÄRNA FOLKHÖGSKOLA I VÄSTMANLAND



STOCKHOLM

F. & G. BEIJERS BOKFÖRLAGSAKTIEBOLAGUpsala 1897

Almqvist & Wiksells Boktr.-Aktieb.<h1><big>Den svenska folkhögskolan.</big></h1>

<h2><small>(Under rubriken “Die schwedische Volkshochschule“ införd 1896 i
“Deutsche Zeitschrift für ausländisches Unterrichtswesen“.)</small></h2>

<chapter name="I. Inledning.">
<h2>I.</h2>
<h2>Inledning.</h2>

<i>Nicolai Fredrik Severin Grundting</i> (född 1783, död
1872), den frejdade danske biskopen, psalmdiktaren, siaren,
häfdaforskaren, skalden och talaren, är den nordiska
folkhögskolans främsta och största namn. Han är
folkhögskolans fader, hans väldiga ande fyller och behärskar hennes
undervisning, hans lärjungar blefvo de ledande männen inom
den äldsta — den danska — folkhögskolan, och de kretsar,
som af honom påverkats i religiös riktning, blefvo de nya
skolornas bästa stöd, liksom de gåfvo dem deras första och
flesta lärjungar. Han är genom sin religiösa väckaregärning 
vorden en det danska kyrkolifvets reformator, och
genom sin andliga skapelse, folkhögskolan, är han i vidsträckt
mån vorden en det <i>nordiska folklifvets reformator och
pånyttfödare</i>.

Hvad ville Grundtvig och hvad gömmes i hans
skoltanke? Till en början får jag då erinra om, att han i vårt
århundrades första decennier uppträdde mot hela den på hans
tid inom kyrka och skola allmänt rådande rationalistiska
uppfattningen. Han fann, att från universitet och
seminarier många präster och lärare utgingo med en bildning,
som hvarken var äkta kristlig eller äkta folklig och som
därföre måste betraktas som farlig for det danska folkets
andliga hälsa. Bildningens tomhet så på djupt kristlig som
på sant nationell anda dref Grundtvig att uppträda med
yrkande, att hela skolsystemet skulle hvila på evangelisk och
nationell i stället for på klassisk-humanistisk grund. De
klasser, som fingo sin bildning i statsskolorna, syntes honom
ofta äga en falsk och osund bildning, eftersom de både
genom sin kalla rationalism och sin okunnighet om Nordens
forntid, fornspråk och hela andliga karakter samt genom
sin stela byråkratiska klasskänsla med höga skrankor
skildes från och främmandegjordes för folkets flertal, de
kroppsarbetande och näringsidkande klasserna. Han ansåg vidare,
att de lärda skolorna alltför uteslutande betonade det rent
formella, att akta lärjungarna för att begå “fel i formen
och bockar i stilen“, medan man glömde att vårda om
lifvets friska kärna. Minnet öfvades ensidigt och belastades
öfver dess bärförmåga, men hvarken känsla eller vilja
erhöllo näring och sporre, hvarföre skolan icke heller
främjade <i>karaktersutveckling</i>, danandet af utpräglade
personligheter, snarare liksom Tarquinius topphögg och nivellerade
alla samt genom sin abstrakta uppfattning uttorkade
poesiens, religionens och hela den naturliga ingifvelsens friska
källsprång. Latinskolan var för honom en död skola, “den
svarta skolan“. Ett af de svåraste felen i hela
skolbildningen var, menade Grundtvig, att man glömt taga i
betraktande “skillnaden mellan årstiderna i människolifvet“,
hvarföre skolan icke heller rätt kunde tilltala vare sig
barndomen eller den vuxna ungdomen. Hon kväfde alltför ofta
barndomens lif, stäckte kraften, blekte kinderna, så att
“lifvet aldrig kom att blomstra i ungdomsfullhet och
kraftens flöde aldrig att rinna öfver i mandomens dagar“.
Glosor, läxor, examen och pappersmeriter blefvo skolans allt i
allom, och därmed gaf man de unga stenar i stället för
bröd. Det hela blef en drifbänkskultur, hvarken sund eller
glädjande. Och detta framkallade en falsk uppfattning af
hela lifvets mål för människan. Ty människorna lärde sig
att framför allt söka en anställning i statens tjänst, lika
godt hvilken, för att få ett säkert “lefvebröd“, i stället för
att på allvar söka först ett mål, en gärning att lefva för,
som kunde blifva ett lifsbröd för deras inre. — Först och
sist borde därföre för ett nordiskt och kristligt folk en
högskola grundas, ett folkligt universitet, som hvilade på
nordisk och kristen grund och där hvarken klassiska eller
moderna språk sutto i högsätet, utan folkets eget tungomål
med all den rika bildning detta kan meddela. Denna stora
högskola ville Grundtvig hafva förlagd till det skönt belägna,
historiskt minnesrika Sorö i Själland.

Att den första folkhögskolan i världen kom till, skedde
på följande sätt. Det var år 1844, då mellan det danska och
tyska folkelementet i Slesvig en språkstrid utkämpades och
de båda nationaliteterna mätte sina krafter mot hvarandra.
Det var den spänningstid, som föregick utbrottet af den
första fejden om Slesvig, 1848—50. För en så varm patriot
som Grundtvig, så hängifven allt som kunde lifva och stärka
<i>hans</i> folks kraft, var det tydligt, att han med ifver skulle
sluta sig till den danskt nationella rörelsen. Så kom den 4
juli 1844, en högsommardag, då flera tusen danska män
hade samlats till en s. k. “språkfest“ å den höga
utsiktsrika Skamlingsbacken tätt invid Lilla Bält på Slesvigs
östsida, helt nära den gräns, som 1864 uppdrogs mellan tyskars
och skandinavers land. Det var vid detta tillfälle, som
Grundtvig uppträdde med ett flammande tal, däri han framlade
nödvändigheten af att för folkets djupa led och för dess <i>vuxna</i>
söner en folklig högskola upprättades, där Nordens ande i
och genom modersmålet oinskränkt härskade. Med detta
tal, kan man säga, fick folkhögskolan dopet af Grundtvigs
eldiga snille, och fyra månader efter den dagen stod den
första folkhögskolan i Rödding fram, färdig att som sina
lärjungar mottaga unga nordslesvigska bondesöner<footnote>Den 7 sept. 1894 voro representanter för hela den nordiska
folkhögskolan samlade i Askovs högskola nere i sydligaste Jutland,
svenska, norska, finska och danska lärare och lärarinnor. Huru gärna hade de
icke velat i samlad skara göra ett kort besök i Rödding, en helig mark i
nordiska folklärares ögon, lärare, som känna och uppskatta den djupa
och värmande frändeskapen med det till en lycklig enhet samlade
Tysklands ädla folk! Det kändes därför särskildt för svenskar och finnar
smärtsamt, då de af slesvigska myndigheter nekades att trampa Slesvigs
jord, samma dag — d. 7 sept. — då deras förfäder 263 är förut på
Breitenfelds mark göto sitt blod för luthersk tro och germanisk
själfständighet.</footnote>.

Så var då ett nytt och lofvande frö till en sund
folkupplysnings utveckling nedlagdt, och om det än var litet så
har dock ett halft århundrades historiska utveckling intygat
sanningen af en skalds ord:

<poem>
»Det minsta frö, som plantas ut,
kan varda likt ett träd till slut:
dess rot står gömd i jordens grus,
men ofvan stoft och mörker
dess krona sträcks mot himlens ljus.

Hvart ord, som här med kärlek sås
i unga bröst, skall ej förgås;
det växa skall, så är vår tro,
och himlaburna tankar
som fåglar bygga där sitt bo.»
</poem>

Ja, i sanning vuxit! Man kan säga, att det dröjde
omkring 20 år, innan den nya inrättningen tog riktig fart i
Danmark. Men efter 1864 års krig kom en tid af mäktig
och snabb utveckling för den unga folkhögskolan; de stora,
tunga förlusterna utåt måste motvägas af tillväxt inåt. Män,
nationellt väckta af krigets pröfningar samt religiöst värmda
och lysta af Grundtvigs på en gång djupt kristliga och för
allt sant mänskligt deltagande åskådning, lämnade alla
officiella lefnadsbanor, å hvilka deras höga universitetsbildning
och ovanliga begåfning förutbestämt dem till en lysande
karriär, och ägnade sig åt landtbefolkningens väckelse och
fosterländska upplysning. Inom kort grundades snart sagdt
i alla landets delar den ena “ungdomsskolan“ efter den
andra, dit ynglingar vintertiden, flickor sommartiden talrikt
flockades. 20 år efter freden funnos i Danmark öfver 70
dylika folkhögskolor med mer än 4,500 elever årligen, de
flesta ur landtmännens klass. I Askov, strax ofvanför
gränsen mot Slesvig vid Kongeå, har till och med ett lyckligt
försök gjorts under Ludvig Schröders ledning att så
småningom förverkliga Grundtvigs ursprungliga tanke på ett
enda stort folkuniversitet, som skulle varda en medelpunkt
för ett både omfattande, grundligt och folkligt
upplysningsarbete utan att nedsjunka till en examensanstalt för
utbildande af ämbetsmän.

Grundtvigs skoltanke var dock alltför innehållsrik, ägde
alltför stor inre spännkraft, för att den skulle kunna stanna
blott inom skolväggarna. Den har drifvit sina vänner att
skapa nya former för ett godt och kraftigt folklif, och på
så sätt hafva en mängd föredragsföreningar på land och i
stad, gymnastik- och skyttegillen, läraremöten och
höstmöten för gifta (mest gamla elever), s. k. folkhögskole- och
soldathem i flera städer m. m. uppkommit — idel
vittnesbörd om det lefvande ordets makt, ty därur har allt innerst
vuxit, icke institutionsmässigt igångsatt ofvanifrån af
myndigheter. Men det är framför allt genom de tusentals goda
hem, hvilka forna manliga och kvinnliga elever byggt upp,
som folkhögskolornas ungdom — och det gäller i alla
Nordens länder — blifvit landsbygdens bästa kärna och salt,
såsom det mångfaldiga gånger vitsordats af både höga och
låga, lärda och olärda. En och annan har förmenat, att
folkhögskolan skapar onyttiga svärmare med obetydligt
innehåll, och man kan ju gärna medgifva, att också från
folkhögskolorna utgår understundom någon elev, som måste
betraktas som ett misslyckadt exemplar. Men det betyder
blott, att skolan icke mäktat omintetgöra inflytelsen från
ett dåligt hem, den föregående tidens onda vanor och
sällskap eller medfödda dåliga inre anlag. Och dessutom,
hvilken skola i vida världen lämnar väl ifrån sig idel
vällyckade produkter? Utgå icke från själfva universiteten
understundom unge män med skämda seder eller med böjelse för
för opraktiskt svärmeri eller med lust för
samhällsomstörtande planer och principer? —

1864 öfverfördes folkhögskolan till <i>Norge.</i> Trots
motstånd från olika håll slog den nya saken så småningom rot
flerestädes i dal och vid fjord, och den vuxna ungdomen
visade sig äfven här högligen mottaglig för den
lifsupplysning, som, under starkt inflytande från Grundtvigs ande och
Danmarks folkhögskola, bjöds densamma af flera rikt
utrustade, kraftigt utpräglade personligheter. Tyvärr är det
oförnekligt, att den norska folkhögskolan stannat i växten,
där den icke rent af själf gått tillbaka. Skulden härför
drabbar den politiska partistridens sugning, som icke lämnat
ungdomsskolans heliga mark oberörd och som beröfvat henne
mången duglig ledare. —

1868 föddes de 3 första <i>svenska</i> folkhögskolorna,
hvarom mera längre fram.

Sist kom <i>Finland,</i> där 1889 i Kangasala en kvinnlig
folkhögskola börjades, men redan nu äro omkring 20 dels
svenskspråkiga, dels finskspråkiga folkhögskolor upprättade.
I detta land blef den nya saken strax en folkets sak.
Föreningen med det väldiga tsarriket i öster ställer höga och
svåra kraf på Finlands folk och ledande män: det gäller
att häfda sitt nationella jag på alla områden, det gäller att
i tid mot hvarje försök till förryskning sätta en stark och
själsvaken nationalanda. Men en kraftig häfstång härtill
är ungdomsskolan, som på sitt egendomliga sätt hos de
djupa samhällslagren blåser fosterlandskärlekens och
medborgarandans gnista upp till en klar och kraftig låga.
Särskildt har Helsingfors’ universitet gått i spetsen för
folkhögskolesakens omplantering på finsk mark och på själfständigt
sätt. Dess lärare och studenter hafva varit utomordentligt
verksamma att hålla föredrag och utgifva skrifter till
upplysning om den nya skolan, att insamla penningmedel
genom utsända teckningslistor, konserter, folkfester, basarer
o. s. v., framför allt genom att efter slutade
universitetsstudier studera sig in i folkhögskolans idé och arbete genom
vistande vid danska och svenska folkhögskolor och genom
att som lärare ägna sig åt detta nya skoluppslag inom
Finlands högre folkupplysning. Finlands folkrepresentation,
landtdagen, har fullt visat sig i stånd att uppskatta
folkhögskolan och anslog för treårsperioden 1891—94 därtill
en icke obetydlig summa penningar — 30,000 mark —
men detta beslut blef icke godkändt af generalguvernören,
den ryska generalen grefve v. Heyden, och förföll således.
Nåväl, så har det enskilda initiativet och den enskilda
offervilligheten fått träda så mycket kraftigare fram, ock så har
äfven skett. Dock kan äfven numera statsbidrag fås, men
för att blifva delaktiga däraf få de finska folkhögskolorna
uppträda i landtbruksskolans skyddande förklädnad!

Efter denna korta historiska öfversikt och dessa
mindre systematiska än lösbrutna stycken af Grundtvigs skolidé
öfvergår jag att skildra den svenska folkhögskolans
uppkomst, organisation, undervisningsmetod, uppfattning af
skolans mål o. s. v.
</chapter>

<chapter name="II. Hur den svenska folkhögskolan blef till.">
<h1>II.</h1>
<h2>Hur den svenska folkhögskolan blef till.</h2>

Sedan urminnes tider är Sveriges folk ett sig själf
styrande folk, och lång öfning, pröfvad erfarenhet hafva
gifvit det en förmåga att taga praktiskt grepp i saker och
ting, hvilken icke så lätt öfverträflfas eller så fort och tidigt
finnes hos andra folk. Aldrig har bonden varit träl eller
lifegen i Sverige. Åtskilliga gånger har han visserligen varit
mycket nära att komma under en mäktig, begåfvad och
ofta hänsynslös adelsklass, men han hade den frie mannens
blod i sina ådror och tillräcklig kraft att värja sig. Hjälp
af stora ledande personligheter fick han också: af en
Engelbrekt, Sturarne, Gustaf Vasa, de två “bondekonungarne“ Karl
IX och Karl XI. Allt sedan 1435, då riksdagen blef till och
snart utträngde “herredagen“, har bonden såsom ett särskildt
riksstånd haft sätt och stämma där till 1865, då
tvåkammarsystemet genomfördes. Sedan den dagen hafva <i>bönderna</i> —
de små landtbrukarne, icke de stora godsägarne — utgjort vårt
inflytelserikaste politiska parti, “landtmannapartiet“, bland
hvars medlemmar mer än en kunnat sägas äga
statsmannablick och en ovanlig insikt i det svenska samhällets
utveckling, byggnad och lifsvillkor. Det torde ej blifva lätt att i
något lands riksdag finna småbönder så talrikt
representerade, så politiskt dugande och inflytelserika. Men så äro
också Skandinaviens bönder i socialt hänseende högt aktade.
Denna öfning i och förmåga af praktisk politik är grundlagd
och närd dels af den obligatoriska folkupplysning, som allt sedan
1842 års folkskolelag vuxit upp i Sverige och ställt dess folk
i allra främsta ledet bland bildade nationer, dels af de
kommunallagar, som 1862 kommo till och gåfvo ökadt uppsving
åt den urgamla själfstyrelsen samt utgöra den fasta
grundvalen för 1866 års riksdagsordning. Klart är också, att
den förbättrade ekonomiska ställningen, den allmänna
“uppryckning“ det nittonde århundradets i allt ingripande
kommunikationsväsen medfört samt tidningspressens väldiga
utbredning äfven nere i de djupaste folklagren mäktigt
bidragit att höja allmogens intelligens och öppna blicken för
nödvändighet af en medborgerlig bildning, som väl hvilar
på folkskolan, men går vidare än dennas och fördjupar sitt
innehåll genom att vara riktad på den <i>vuxna</i> ungdomen.
Det är bland dennas åldersklasser, 18—25 år, som den
svenska folkhögskolan — i likhet med hvad fallet är i
grannländernas folkhögskolor — finner sina flesta lärjungar.

Första tanken eller första aningen om folkhögskolor
vaknade 1867 samtidigt på tre ställen. I Skåne var det i
Bara härads landbruksklubb och i Kristianstads läns
landsting, och å båda ställena var det två högt begåfvade och
mycket framstående riksdagsmän ur landtmännens led, <i>Ola</i>
<i>Andersson</i> i Burlöf och <i>Sven Nilsson</i> i Efveröd, som
uttalade sig för “inrättandet af en skola, där allmogens vuxne
söner kunde få tillfälle att inhämta ett större
kunskapsförråd än det, den vanliga folkskolan kunde meddela“. Både
som blifvande landtbrukare, kommunalman och medborgare
i staten behöfde ynglingen mera utbildning. Han behöfde
dessutom uppfriska hvad han en gång som barn i folkskolan
lärt, men sedan i betydande mån glömt bort. Han borde få en
upplysning, som ej droge honom <i>från</i> kroppsarbetet, utan en
som tvärt om återgåfve honom åt det, men med stärkt lust
och ökad intelligens. På landet och icke i staden borde en
sådan skola ligga, ty lärjungarne borde icke läras att utbyta
sina vanliga lefnadsvillkor i hemmen mot stadsvanor.
Skolans mera allmänna syfte borde vara att bidraga till
klassmotsatsernas utjämnande. Men <i>huru</i> detta allt skulle
realiseras och huru skolan pedagogiskt skulle ordnas, låg ännu
för männen i Skåne i det oklara. Vägledning och ljus i
detta stycke kommo från det tredje hållet, där
folkhögskoleidéen hos oss trädde fram i dagen.

Det var i Stockholms “Nordiska Nationalförening“, där
<i>D:r August Sohlman</i> — den liffulle, framstående redaktören för
det frisinnade “Aftonbladet“ — väckte förslag om inrättande
af “bondehögskolor“, och härom kom en synnerligen sakrik
och entusiastisk diskussion att föras. D:r Sohlman hade
dessförinnan utsändt en vän, skriftställaren <i>D:r Ålund,</i> att
i Danmark studera den grundtvigska skolan, och det var
icke minst dennes bref till “Aftonbladet“ som lämnade stoff
till nyssnämnda diskussionsmöte, hvars förhandlingar trycktes
och medföljde denna tidning. Hvad “Aftonbladet“ på detta
sätt bragte i dagen lästes i rätta stunden af ofvannämnde
män i Skåne samt af andra ifriga vänner till en högre
folkbildning, och på så sätt fingo de reda på de danska
folkhögskolorna. Nu blefvo dessa på ort och ställe studerade
äfven af enkom härför utsände kunnige män, och genom
detta lyckliga samarbete mellan representanter för arbetets
och den högre bildningens män tillkommo Sveriges trenne
första folkhögskolor, alla upprättade hösten 1868: <i>Hvilan</i>
och <i>Önnestad</i> i Skåne samt <i>Herrestad</i> i Östergötland. Den
senare skolan grundades af D:r Ålund och riksdagsmannen
<i>Jonas Andersson.</i> Men det blef föreståndaren för Hvilans
folkhögskola, docenten i geologi vid Lunds universitet D:r
<i>Leonard Holmström,</i> förbehållet att från den dag skolan
stiftades till den dag i dag, i högre grad än hvad som
gäller om någon annan, stå fram som banbrytare och
tongifvande ledare för den svenska folkhögskolan.

Spörjes det, hvad det var som förmådde D:r Sohlman
att intressera sig för högre skolor för vuxne söner af landets
kroppsarbetande klasser, så hade det sin grund i ett D:r
Sohlmans sammanträffande med en framstående dansk man,
etatsrådet C. Flor, som under resor i Sverige tyckte sig
hafva funnit, att den svenska allmogen med hänsyn till
fosterländskhet och vaken medborgaranda icke motsvarade
hvad man haft skäl fordra af ett folk med så urgammal
frihet. Antingen ville det till, att en stor nationell fara
väckte folket, eller att samma resultat nåddes genom
folkupplysningens höjande och fördjupande. Det var det senare
som Sohlman, den klarsynte och varmhjärtade patrioten,
valde. Mera vakna och medvetet fosterländska tänkesätt,
än hvad som måhända rådde hos det äldre släktet, skulle
inympas hos ungdomen, och på så sätt skulle sönerna
godtgöra fädernas försummelse.

Sedan 1868 och till nuvarande tid hafva inalles 28
manliga och omkring 17 kvinnliga ännu i gång varande
folkhögskolor upprättats och snart finnas de i hvarje län, i
somliga län till och med två à tre. 1896 öppnades en ny
folkhögskola vid Boden i Norrbottens län, och därmed har
Sveriges folk realiserat Grundtvigs idé ända uppe vid
polcirkeln bland den glesa svenska befolkning, som vid
Ryssland-Finlands gräns håller vakt för västeuropeisk kultur.

Det skulle blifva för långt att i detalj redogöra för
de senare folkhögskolornas tillkomst. De hafva i korthet
bildats ungefär som de tre äldsta: genom förslag och motioner,
som af i bygderna aktade och kände män och
folkupplysningsvänner framlagts i landsting, på folkmöten, i
hushållningssällskap o. s. v. Gemensamt snart sagdt för alla är, att
både enskilda personer, kommuner och länsmyndigheter
varit högligen beredvilliga att göra uppoffringar för att få
sådana skolor till stånd. Inom några få år samlades t. ex.
i Västmanland mer än 40,000 kr., och i närvarande stund
äga åtminstone hälften af skolorna egen tomt och egna hus.
De andra äro inhysta i för tillfället hyrda lokaler.
Folkhögskolans vänner och gynnare räknas inom alla klasser,
framför allt hos allmogen. Framhållas bör, att flera af
Sveriges mest betydande och vidtskådande män varit
omhuldare af den nya saken, och många äro t. ex. de
landshöfdingar, som ställt sitt inflytande och sin erfarenhet till
skolornas tjänst och fungerat som ordförande i deras styrelse.

Elevernas antal vid svenska folkhögskolor är hvarken
absolut eller relativt taget så stort som vid de danska. I
medeltal blir det årligen 1100 à 1200 manliga och
kvinnliga elever inalles. Sedan 1868 hafva omkring 22,000 elever
utgått från de svenska folkhögskolorna. Sverige är ett mycket
större land än Danmark, och folket bor glest. Afstånden
äro stora, om ock järnvägsnätet är det största i världen i
proportion till folkmängden. Förmögenheten är icke heller
så stor som i Danmark, och våra skolor äro vida färre och
hafva verkat en vida kortare tid. Därtill kommer, att
Sveriges folk alltsedan Finlands förlust 1809 och
Napoleonskrigen 1813—14 icke skakats af någon sådan yttre
händelse, som känts genom hela nationen, något som däremot
var fallet med Danmark genom 1864 års krig. Ej heller
har Sveriges folk genomströmmats af en sådan kraftig,
folklig, lifsglad och allt humant och nationellt lif så befruktande
religiös väckelse som den danska grundtvigianismen.

Vår svenska kyrka äger bland sina ledare många
betydande krafter, kunskapsrika, talangfulla, varmhjärtade
män, men förnekas kan det icke, att man ofta ställt sig
väl kylig mot kulturrörelser, som framvuxit af fritt initiativ
och som icke direkt fallit inom prästerskapets intressesfär.
Dock har folkhögskolan rönt kraftig hjälp äfven af många
präster, och den profetian torde vägas, att mellan kyrkans
och folkhögskolans män samarbetet skall växa i en framtid.
— Hvad den frikyrkliga rörelsen i vårt land beträffar, så
har den tvifvelutan tillfört vårt folk ett betydande tillskott
af fromhet och religiös lifaktighet, men pietismen, som
gärna fördjupar sig i det subjektiva känslolifvet, har i
alla tider haft svårt att med surdegens kraft genomsyra
det rent mänskliga lifvets olika områden samt att i
längden vinna och bevara ungdomens sympati. Dock måste
den svenska folkhögskolan erkänna, att äfven från det
hållet ökadt intresse for hennes verksamhet förmärkes samt
att hon från frikyrkliga hem mottagit många utmärkta
elever.

Hvad Norges folkhögskola angår, har hon i viss mån
haft ett särskildt gynnsamt underlag för att åtminstone fort
växa upp och få grepp i folket. Norrmännen voro som
bekant ända till 1814 Danmark underlydiga. Deras politiska
frihet är af ungt datum, men har så mycket lifligare och
ungdomsfriskare omfattats af det kärnsunda folket. En
högstämd nationell diktning har från Norge burits ut öfver
den bildade världen af skalder som Ibsen, Björnson, Lie; och
dessa diktares tankar och syner hafva gått djupt ned i
nationen. I Norge var således på mer än ett sätt den
folkliga jordmånen väl beredd för en ungdomsskola, hvars syfte
var de unges väckelse till tänkande människor och
medborgare.

Vår svenska folkhögskola växte emellertid äfven den
ur en djup och stark rot: ur vårt medborgarelifs kraf, ur
samhällets nya kommunala lif, ur allmogens lyftning genom
ståndsförfattningens fall, ur det allmännare kända behofvet
af “mera ljus“, det är: kunskaper, själsodling.

Sundt och sant har hela den nordiska folkhögskolan
vuxit upp: ur små begynnelser, ur enskilda initiativ, ur
folkets egen själfstyrelse, vuxit med ett ord nerifrån uppåt.
Den har icke gått den motsatta vägen, icke på konstladt
sätt tillkommit som en teoretiskt framkonstruerad institution
vare sig genom regeringspåbud eller riksdagslagar. Nej —

<poem>»Ur folkets hjärta den tanken gått
Och dädan har den sin värme fått.»</poem>

Sin lifskraft har folkhögskolan icke minst bevisat
därigenom, att hon efterhand och i växande grad förmått eröfra
åt sig <i>moraliskt förtroende</i> och <i>ekonomiskt understöd</i> från
snart sagdt alla vare sig lokala eller statsmyndigheter.
Härom något mera längre fram.

De danska skolorna hafva uppstått genom initiativ af
enskilda män, föreståndarne för desamma. De äro således
<i>enskilda</i> företag och enskild egendom, fast de åtnjuta stort
statsunderstöd. I Sverige åter hafva de väl uppkommit på
förslag af vanliga enskilda medborgare, men de ägas och
underhållas af lokala <i>korporationer</i> eller lokala <i>myndigheter.</i>
De hafva allt ifrån början samt både i sin yttre gestalt
och i sitt inre lif en egendomlig nationell och själfständig
prägel, hvarmed ingalunda skall förnekas den stora
tacksamhetsskuld, Sveriges folkhögskola står till den äldre danska,
ty genom denna har en rikare och mera liffull uppfattning
af hela folkhögskolans uppgift vunnit insteg hos målsmännen
för Sveriges ungdomsskola; många lärdomar hafva vi
mottagit från det lilla, men andevakna frändefolket bortom
Öresund och Kattegatt. Jag tror också, att den svenska
folkhögskolan gifvit åtskilligt tillbaka, t. ex. högre värdering
af det rent praktiska, hvardagsnyttiga vetandet. Hvart och
ett lands skola gifver det bästa hon har. Finnes blott lif
i roten och en pedagogiskt bärande tanke genom skolan,
må hon sedan skapa sig sina egna former, passande för
folkets och landets förhållanden. Och möjligheten för att
folkhögskolan <i>kunde</i> dana sig sin egen form låg däri, att
hon uppstod på initiativ af enskilda krafter, i olika delar af
landet samtidigt, att man utarbetade skolreglementen
oberoende af hvarandra, att inga myndigheter häri ingrepo för
att åstadkomma en abstrakt, ofruktbar likformighet, att
ekonomien <i>i början</i> grundades på enskild offervillighet och
elevafgifter, icke på statsunderstöd. Detta kan icke nog
betonas, ty, fri från tvång och falsk yttre enhet växte den
svenska, hela den nordiska folkhögskolan, upp i frihetens
stärkande, ljusa och glada luft och den enhet, som trots
allt ändå genomgår hela hennes arbete, alla hennes olika
grenar, är äfven den en frihetens skapelse, en <i>inre</i> enhet,
den andliga frändskapens enhet i främsta rummet. Att de
senare uppkomna skolorna i sin organisationsplan tagit till
modell de äldre, är klart, och på så sätt har äfven i mycket
en stor yttre enhet framväxt. <i>Men allt på den pedagogiska
frihetens mark!</i>
</chapter>

<chapter name="III. Organisation.">
<h2>III.</h2>
<h2>Organisation.</h2>

När en skola för den vuxna ungdomen skulle ur talens
och debatternas förberedande stadium föras ut i synlig form
och taga en fast lifsexistens, måste en något så när
betryggande organisation gifvas henne. Vanligen bildade då ett
antal folkupplysnings vänner och framstående män i
bygden en s. k. <i>garanti- eller folkhögskoleförening,</i> ur hvilken
en styrelse af 5 à 7 personer utgick, i hvars händer skolans
verkställande makt blef lagd: att skaffa lokal, välja
föreståndare, sköta ekonomien o. s. v.

I fall t. ex. landsting och hushållningssällskap iklädt
sig ekonomisk garanti för skolan under en viss period,
vanligen för 5 år i sänder, så sammansattes skolstyrelsen från
tre håll: garantiföreningen, hushållningssällskapet och
landstinget. Så var det t. ex. vid Tärna folkhögskola i
Västmanland. Nyssnämnda principaler utsågo hvardera 2
medlemmar i styrelsen, valda för en tid af 2 år i sänder, och
som ständig medlem i styrelsen var alltid föreståndaren
själfskrifven med talan och rösträtt som hvarje annan
medlem. Dessutom är han styrelsens sekreterare. Ordförande,
vice ordförande och skattmästare utses inom styrelsen.
Protokoll föres vid hvarje sammanträde, och hvarje år utger
föreståndaren i styrelsens namn en kort <i>redogörelse</i> för skolans
verksamhet, hvilken tillställes skolans samtliga principaler,
eleverna, rikets öfriga folkhögskolor,
ecklesiastik-departementet, regeringen, länets tidningar och riksdagsmän o. s. v.
Spörjes, ur hvilka samhällsklasser styrelsemedlemmar tagas,
kan man svara: så godt som ur alla. I Tärna
folkhögskolestyrelse hafva under de gångna 20 åren suttit: landshöfding,
militärer, godsägare, bönder, präster, industriidkare, juridiska
ämbetsmän, en elementarläroverksrektor, en förutvarande
professor o. s. v.

De <i>stadgar,</i> som gälla till efterrättelse för hvarje skola
och som äro antagna och fastställda af garantiföreningen
eller af landstinget, ofta efter ett utkast eller förslag af den
blifvande föreståndaren, äro hvarandra i det väsentligaste
rätt lika och afhandla: skolans ändamål,
undervisningsämnena, styrelsens sammansättning och funktion, lärarnes
allmänna skyldigheter och rättigheter, lärjungarne m. m.

Angående folkhögskolans ändamål och syfte heter det
för Tärna i dess något vidlyftiga § 1 så här:

“Folkhögskolans ändamål är

att bland den mognade ungdomen inom länet verka en
sann gudsfruktan, en lefvande, på kännedom om Sveriges
natur och historia grundad fosterlandskärlek och en
tillförlitlig kunskap om det svenska folkets rättigheter och
skyldigheter,

samt att gifva denna ungdom en förädlande inblick i
skapelsens sammanhang, i naturens former, krafter och
verksamhet och i det lagbundna sätt, hvarpå en hvar rättast
och bäst till eget gagn och fosterlandets fromma kan arbeta
i sin kallelse.

Folkhögskolans undervisning skall vara allvarlig,
flärdlös och lättfattlig samt åsyfta att skärpa förståndet, höja
inbillningskraften, värma hjärtat, utbilda karakteren både
till ödmjukhet och fasthet, utveckla ynglingen till mogen
mandom och göra honom till en duglig arbetare samt
kunnig och framåtsträfvande medborgare.“

Om lärarne lyder en paragraf på detta sätt: “De böra
vara väl vitsordade för kunskaper, hvar i sina ämnen, och
bör den, som undervisar i de under första gruppen
sammanförda läroämnen (de humanistiska), helst äga
universitetsbildning, samt den, som undervisar i andra gruppens
läroämnen (de naturvetenskapliga), helst hafva genomgått
landtbruksinstitut, bergsskola eller högre tekniskt läroverk.“

Utom minst två ordinarie lärare finnes alltid åtskilliga
biträdande lärare. Regel är, att alla lärare utses af
styrelsen <i>efter föreståndarens förslag.</i> Styrelsen kan icke vid
föreståndarens sida sätta en person, med hvilken denne icke
vill eller kan med glädje och tillit samarbeta. Detta är en
viktig sak att aktgifva på. Folkhögskolan är för sin
framgång och utveckling kanske i högre grad än någon annan
skola byggd på lärarens hela personlighet och karakter, och
så mycket som de hafva att göra med hvarandra, så
hänvisade de äro till hvarandra ute på den ofta ensamma
landsbygden, är det nödvändigt, att de ställts vid hvarandras sida
icke genom ett rent objektivt val efter blott pappersmeriter.
Nej, de måste känna och högakta hvarandra, sympatisera
med hvarandra. Först då blir det verklig helhet och enhet
i det dagliga skolarbetet, med glädje och frihet kan hvarje
lärare sätta hela sin personlighet in på sin lifsgärning.
<i>Lifsgärning,</i> ja, ty ve den lärare, som blef det utan
“andens inre kallelse“, utan lust, blott af ekonomisk
beräkning.

En föreståndare utses icke på lifstid, utan blott för den tid,
under hvilken en skola är ekonomiskt garanterad af lokala
myndigheter och föreningar, och det är icke för mer än 5
år åt gången. Men vinner skolan anklang och förtroende,
så står hon också ekonomiskt säker, vinner förnyad garanti
och läraren omväljes. Grundsatsen är: skolan är icke till
för läraren, utan tvärt om. Låt vara, att genom denna
anordning hans ställning är ömtålig, låt vara, att i politiskt
upprörda tider politiska motståndare kunna frestas att
försöka väcka en opinion mot föreståndaren i syfte att aflägsna
honom till förmån för en, som delar deras egen, kanske
tillfälliga och fort nog växlande partitrosbekännelse: icke dess
mindre har denna anordning mycket godt med sig.
Läraren blifver mindre bekväm, bjuder mera upp sina
pedagogiska och inre personliga tillgångar, vaktar sig för slentrian
och lär sig att bygga sin framtids säkerhet på sin egen
duglighet, Guds försyn och samvetets renhet i stället för
på själfva positionens orubblighet, hvilken kan så lätt fresta
till krass materialism. Och ännu icke har systemet i Sverige
burit dålig frukt; ännu har icke på allvar förfäktats, långt
mindre praktiserats, att en ungdomens lärare skulle alltid
befinna sig i samklang med majoritetsvindarne, sådana de
för tillfället blåsa genom press, landsting eller riksdag. Men
sant är, att denna i yttre mening ovissa ekonomiska
ställning, som en svensk folkhögskoleföreståndare sålunda
riskerar, understundom <i>kan</i> sätta hans själfständighet och
karaktersfasthet på rätt allvarsamt prof.

Vid våra folkhögskolor är föreståndarens kontanta lön
i regeln omkring 3,000 kronor samt bostad — 5 à 6 rum
— och vedbrand. Är med den manliga skolan en särskild
sommarkurs för unga flickor förenad, tillkommer ytterligare
cirka 500 kr. Någon pension efter ett visst antal tjänsteår
eller förmåner för änkan i fall af mannens död förefinnas
icke inom folkhögskolans lärarekår. Af vikt är därföre, att
lönen sättes någorlunda hög, så länge den innehafves, af
vikt för läraren, men ej mindre för institutionen, om den i
längden skall kunna vid sig fästa fullt dugliga krafter. Hvad
lönen för öfriga lärare angår, växlar den något vid olika
skolor, men uppgår för andre läraren till cirka 1,500 kr.;
för tredje läraren och biträdande lärare kan ingen bestämd
medelsiffra angifvas. Fri bostad och vedbrand följer
dessutom, och så finns tillfälle till extra inkomster under
sommarhalfåret. Somliga äro då lärare vid kvinnliga folkhögskolor,
äro anställda vid geologiska undersökningar, vid
fältmätnings- eller afdikningsföretag o. s. v.

Med hänsyn till eleverna gäller, att de i regeln icke
mottagas förrän vid <i>18 års ålder,</i> enär de, utan den inre
mogenhet, som en högre ålder medfört, icke kunna
tillgodogöra sig undervisningen, arbeta på egen hand m. m. Deras
medelålder är vid Tärna: för ynglingar 21—22 år, för
flickor 17—18 år. Icke sällan komma vida äldre personer.
Tillträde står öppet för sökande från hela riket, men de
flesta elever tillhöra det län, inom hvilket skolan ligger och
som upprättat samt understödjer henne.

En manlig elev erlägger en inträdesafgift, en <i>skolafgift,</i>
som är olika fastställd i olika län, från 80 kr. till 50, 40,
20 kr. o. s. v. Vid flickskolorna, hvilkas kurs vanligen
endast omfattar de 3 sommarmånaderna 1 maj—1 augusti, är
skolafgiften vida mindre.

Obemedlade elever kunna antagas till hel- eller
half-frielever, och båda dessa samt andra, om icke just fattiga,
så dock mindre bemedlade elever kunna erhålla <i>statsbidrag,</i>
som kan uppgå till högst 80 kr. för hvarje behöfvande.
Dessa bidrag utdelas och fördelas af styrelsen på förslag af
föreståndaren och sökes årligen hos regeringen före den 1
febr. Riksdagen har för detta ändamål alltsedan 1883
anslagit ett årligt belopp af 15,000 kronor, som vid 1897 års
riksmöte höjdes till 20,000 kr. Detta bidrag är af
synnerlig vikt för folkhögskolan. I Danmark erhålla obemedlade
elever vida högre understödsbelopp, 100 kr. och därutöfver.
Dessutom erhålla folkhögskolorna i och för sig själfva äfven
statsbidrag, hvilket för skola med ettårig kurs är högst 2,000
kr., för skola med tvåårig kurs högst 3,000 kr., allt under
förutsättning, att skolans öfriga inkomster uppgå till minst
lika belopp.

För en ettårig folkhögskola — med den manliga
lärokursen beräknad under vinterhalfåret 1 Nov.—1 Maj
ställa inkomster och utgifter sig ungefär på detta sätt:

<table>
<td c 5><big><i>Inkomster:</i></big>
<td l 3>Statsmedel                              <td c>kr. <td r>2,000:—
<td l>Anslag<td c>af<td l>Landsting             <td c>»   <td r>2,000:—
<td c>»     <td c>» <td l>Hushållnings-sällskap <td c>»   <td r>1,000:—
<td l 3>Elevers kursafgifter cirka              <td c>»   <td r>1,000:—
<td l 3>Elevers hyresafgifter etc	        <td c>»   <td r>700:—
<td r 3>S:ma                                    <td c>kr. <td r>6,700:—
<td c 3><big><i>Utgifter:</i></big>
<td l 3>Lärarelöner och arfvoden                <td c>kr. <td r>5,000:—
<td l 3>Ved, koks, belysning                    <td c>»   <td r>700:—
<td l 3>Städning, bokföring                     <td c>»   <td r>200:—
<td l 3>Annonser, tryckningskostnad             <td c>»   <td r>150:—
<td l 3>Inventarier, skolmateriel               <td c>»   <td r>300:—
<td l 3>Skatter, post, frakter, diverse         <td c>»   <td r>350:—
<td r 3>S:ma                                    <td c>kr. <td r>6,700:—
</table>

De kvinnliga folkhögskolorna erhålla äfven bidrag af
stat, landsting och hushållningssällskap, fast till mindre
belopp. Deras inkomst- och utgiftsstat slutar ungefär på en
årlig siffra af 1,500 kr. Mindre bemedlade kvinnliga elever
erhålla, äfven de, statsbidrag.

Ehuru således de svenska folkhögskolorna erhålla
statsbidrag, äro de dock icke ställda under någon <i>statsinspektion.</i>
Så vidt jag vet, har från statsmyndigheters sida aldrig någon
sådan heller påyrkats, men väl har vid ett par tillfällen i
riksdagen uttalanden gjorts, som gått ut på att framhålla
vikten af att folkhögskolorna i frihet må få utveckla sig
och att icke från statens sida försök göres att insnöra dem
i något likformighetens reglemente; de borde icke gå i
uniform. I Danmark finns emellertid en af regeringen
förordnad inspektör för folkhögskolorna, och däraf har ingen våda
uppstått för skolornas frihet. Tvärt om hade de vid en
kritisk period för några år sedan ett mycket godt och
verksamt skydd i inspektörens objektivt sakliga vitsord gent
emot ett försök att beröfva dem statsunderstöd, på grund
af att flere föreståndare i sin rent medborgerliga åskådning
tillhörde en annan riktning än den, som representerades af
den Estrupska regeringen. I Danmark kan också en dylik
inspektion, såsom ett slags konsekvens af statsunderstödet,
vara vida mera motiverad än i Sverige, enär i det förra
landet skolorna äro rent <i>privata</i> inrättningar. I Sverige
åter äro de ju på ett eller annat sätt organiserade, ledda
och understödda af lokala <i>myndigheter</i> — i synnerhet
därigenom att landstingen vanligen insätta några medlemmar i
skolstyrelsen — och statsmyndigheterna finna tillräcklig
garanti just i detta förhållande, så mycket mera som
landshöfdingeämbetet, genom hvilket statsanslaget går, plägar
afgifva yttrande, när skolstyrelsens ansökan om statsbidrag
insändes till regeringen.

Den bästa inspektionen öfvas emellertid af allmänheten
själf, af folket. Folkhögskolan är icke, som den gamla
latinskolan, statsläroverket, en afstängd värld för sig, inom
hvars område “profanum vulgus“ icke gärna intränger <i>utom</i>
på de officiella examensdagarna. Folkhögskolans salar
däremot stå öppna för hvilken intresserad besökande som helst
och när som helst, och hennes föreståndare lägga starkt an
på att få så att säga allmänhetens, gärna äfven
tidningspressens, kontroll öfver sitt rent <i>hvardagliga</i> arbete och
öfver hela skolans anda. Vi, ungdomens lärare, vilja, att
folkhögskolan och befolkningen på så många punkter som
möjligt skola känna sig stå i andlig rapport med
hvarandra.

Folkhögskolans frihet är ofta i denna uppsats betonad,
och till denna frihet hör äfven, att folkhögskolans män icke
äro vänner af alltför vidlyftiga och detaljerade reglementen,
t. ex. med hänsyn till förhållandet mellan styrelsen och
föreståndaren, uppsikten öfver eleverna o. s. v. Beträffande
styrelse och föreståndare äger i allmänhet dem emellan en
klok arbetsfördelning rum. Den förra sköter vanligen
ekonomien och hvad därmed står i sammanhang samt öfvar
inseende öfver skolans allmänna anda, men föreståndaren är
själfständig i hela undervisningens anordning och har
utrymme for sin personlighet. Något minimum så att säga
kan icke i statuter bestämmas for hans verksamhet; den
lärare, som <i>endast</i> gjorde bokstafligen det arbete, som ur
stadgarne kunde framgå, blefve alltför bekväm och oduglig
till en den vuxna ungdomens handledare. Den, som
skrifver detta, har i många år samarbetat med
styrelsemedlemmar af ej blott olika klasser, men med mycket olika åsikter
rörande både politik, religion och undervisning. <i>Aldrig</i> har
osämja rådt vid ett enda styrelsemöte, alltid har fullständigt
förtroende härskat, ömsesidig hänsyn har tagits, och därför
har också samarbetet varit det bästa. Det stöd, som
danska folkhögskolor nyss sades hafva haft i sin statsinspektör,
har mången svensk folkskoleföreståndare med glädje känt
sig äga inom styrelsen.
</chapter>

<chapter name="IV. Metod och undervisning.">
<h2>IV.</h2>
<h2>Metod och undervisning.</h2>

För en skola är metoden den yttre form, i hvilken
hennes lif i det hvardagliga arbetet uppenbarar sig. Allt
lefvande skapar sig sin egen gestalt, och ju kraftigare lifvet
pulserar, dess tydligare utpräglar det sig i karakteristiska
former. Nytt vin bör slås på nya flaskor, till sitt eget mål
går folkhögskolan sin egen väg, och det är således icke
något oriktigt, att hon i så mycket afviker från den dräkt,
i hvilken de flesta andra skolor uppträda.

Hvari ligger då olikheten? Till en början t. ex. i detta:
folkhögskolan tager emot sina lärjungar utan inträdesexamen,
lämnar dem ifrån sig utan afgångsexamen, utdelar inga
betyg, använder icke läxor och systematiska förhör och sätter
icke sitt pedagogiska mål i att inlära noga bestämda
lärokurser i ett noga bestämdt antal läroämnen.

Från början till slut bygger folkhögskolan på
frivillighetens grund. Att öfverhufvud taget en ung man eller
kvinna <i>vill</i> komma, <i>vill</i> söka sig mera ljus öfver lifvet är
den bästa inträdesansökningen, det bästa beviset på inre
mogenhet. Ty den som törstar må man gifva att dricka,
men hvarför tvinga vatten i den, som icke har någon törst
att släcka? De unga komma icke på kommando, hvarken
från föräldrar eller från någon lag om obligatorisk
skolgång, och just därför är det ganska visst, att de icke skulle
vilja underkasta sig någon <i>inträdesexamen</i>, i hvilken kanske
en yngling med godt minne, men med slapp vilja blefve
approherad, medan kanske en annan med god vilja,
brinnande af hunger och törst, blefve underkänd, därföre att
han glömt för mycket af hvad han som barn lärde i
folkskolan, men som han under det åt strängt kroppsarbete
vigda skedet, 14—18—21 år, icke haft tid och tillfälle att
vidmakthålla och uppfriska. En skola för vuxen ungdom
af den kroppsarbetande klassen må vara så anlagd, att en
yngling med god <i>vilja</i> må kunna slå sig fram och bemäktiga
sig en <i>upplysning för och om lifvet</i>, äfven om <i>hufvudet</i> är
mindre godt, ty för den förra bär man ansvar, men icke
för det senare.

<i>Afgångsexamen</i> brukas heller icke. Ty hvartill skulle
den väl egentligen tjäna? Man kan icke tvinga eleverna
att underkasta sig den; de hafva icke kommit till skolan
“för att taga examen“, icke för att efter slutad kurs välja
sig nya lefnadsbanor. Nej, måhända gå de till någon viss
fackskola, eller — och detta är regel — återvända de i all
stillhet till hemmets arbete, till det fäderneärfda yrket,
vanligen landtbruket, dit medtagande den större mognad,
de ökade insikter, den mera skärpta känslan af lifvets vikt
och värde, som de vunnit såsom en frukt af skolans arbete.
Tydligt är också, att med den olikhet, som råder i ålder,
förkunskaper och fattningsgåfvor, samt då undervisningen
alls icke åsyftat att genom läxor och förhör bibringa vissa
reglementerade lärobokskurser, en examen såsom kontroll
öfver elevernas inhämtade kunskaper och skolans arbete
vore nästan otänkbar och afgjordt vilseledande. Examen
lämnar i de flesta fäll vid svenska skolor ingen verklig och
tillförlitlig ledning för allmänhetens omdöme. Den kontroll
folkhögskolan bjuder är reell och går i två riktningar: vi
vilja hafva kontroll <i>oupphörligt</i> af allmänheten under det
<i>hvardagliga</i> arbetet, och vi tro, att endast elevernas hela
<i>lif</i> efter skolgången kan kontrollera arten och andan af
skolans undervisning. Ty folkhögskolans mål är icke blott
ljus (kunskaper), men äfven värme, icke blott upplysning,
men äfven uppfostran. En blott abstrakt, formell
skoluppfattning frestar till att man glömmer den stora regeln: vi
lära för lifvet och icke för skolan. — Afslutningsdagen vid
en folkhögskola är icke ordnad som till en examen, men
till en <i>folkfest.</i> Från flaggstången vajar Sveriges flagga,
skolsalen är prydd med svenska, norska och danska flaggor,
vapensköldar, granar. Högtidsklädda människor af båda
könen och af alla klasser fylla den; unisona fosterländska
sånger afsjungas af elever och församlingen, föredrag hållas
och afskedsord till eleverna uttalas, hvarefter en enkel
måltid samlar styrelsemedlemmar, föräldrar och mera
framstående skolvänner inne i föreståndarens bostad.

<i>Betyg,</i> sade vi, utdelas icke heller. Ty ett sådant
lockar läraren att betona minneskunskapen, lärobokskursen
i främsta rummet, och det skulle införa bland eleverna en
falsk äregirighet samt gifva de med goda minnen begåfvade
ett oberättigadt företräde framför dem, som måhända både
som människa och medborgare i verkligheten tillägnat sig
mera af skolans bästa och djupast gående undervisning, fast
de i en examen sämre än den minnesstarke skulle kunnat
lägga fram sitt vetande. “Lifsupplysning“, för att begagna
ett ord af Grundtvig, är mera än examensvetande, och
samvetskultur är större än kunskapskultur! Den som fått ett
betyg, vill också hafva en titel, vill söka sig en plats —
och därmed skulle skolan locka de unga bort från den en
gång i hemmet lagda och till dettas gamla yrke knutna
lefnadsbanan. Naturligtvis: vi vilja ingen kinesisk afspärrning
och tänka ej på att främja något kastväsen. Många elever
passa ej för föräldrarnes yrke och sakna lust därför, men
kunna göra gagn på annat håll. Vi hjälpa dylika ynglingar
med muntliga och skriftliga rekommendationer — men <i>som
regel</i> gäller, att de unga återgå till det fäderneärfda kallet,
och folkhögskolan vill härtill medverka.

En läsordning för Tärna folkhögskola bifogas här, och
må på grund af denna några ord sägas om ämnena och metoden.

Hvarje arbetsdag är så sammansatt, att <i>två
grundelement</i> ingå i arbetet: det medborgerliga och allmänt
själsbildande å ena sidan, det rent praktiskt nyttiga å den andra.
Vidare omväxla föredragstimmar med sådana lektioner,
därunder eleverna själfva aktivt arbeta. Under de förra måste
de <i>höra,</i> väckas, värmas. Föredragsmetoden användes i
historia, geografi, naturlära, kommunallagar och
statskunskap. Lärarens muntliga ord är där hufvudsaken. Böcker
användas att hänvisa eleverna till, och i dem hafva de väl
ett stöd för minnet, men inga läxor eller
reglementsenligt fastställda kurser. Ofta öfvergår föredraget till ett
samtal, då läraren frågar och eleven svarar, och med
anledning däraf fortgår utvecklingen vidare. Läraren förvissar
sig genom frågor alltid om, att hans ord fattats.
Torsdagsaftonens s. k. <i>“fria föredrag“</i> är i regeln af etisk-religiös
innebörd, och författaren af denna skrift begagnar då
tillfället att, med utgångspunkt i någon lefnadsbild ur bibeln,
kyrko- eller profanhistorien, ur något diktverk o. s. v., föra
eleverna något djupare in i det mänskliga individuella eller
sociala lifvet, visa vägarne till en helgjuten karakter,
orsakerna till en moraliskt förolyckad existens m. m. och äfven
på detta sätt sporra dem till ett lif, värdigt en sann
medborgare af Sveriges stat och Kristi kyrka. Kanske någon
invänder mot hela denna metod, att den är subjektiv. Jag
medgifver gärna befogenheten af denna anmärkning, men
svarar att en dylik metod passar bäst i en folkhögskola,
som fullt afsiktligt vill både upplysning och uppfostran. Jag
Dag	i  7,30—7,45	^ 7,45—8,45	9—10	10—11	11,15—12,15	2—3	3—4	5—6	6—7
Måndag		Svenska  språket	Ritr	ling	Historia	[-Kommunallagar-]	{+Kommunal- lagar+} och statskunskap	Naturlära	Räkning	Diverse: sång,
uppläsning o. 8. v.
Tisdag	n	D:o	Räkning	Sång	Geografi	Litteratur	Skönskrifning	Teoretisk
af-vägning och fältmätning	Diverse: enskild
handledning, uppläsning
Onsdag	■*3  X	D:o	Naturlära	Skönskrifning	Historia	Geografi	Bokföring	Räkning	6—7,30  Diskussion
Torsdag	©  ri  iO	D:o	Naturlära	Skönskrifning	Historia	[-Kommunallagar-]	{+Kommunal- lagar+} och statskunskap	Bokföring	Räkning	Fritt föredrag
Fredag		Geografi	Ritr	ling	Historia	Litteratur	Naturlära	Räkning	6—7,30  Kommunal-  stämma
Lördag		D:o	Räkning	Samtal	Säng				Samtaltror att det blir fuskverk att inom <i>denna</i> läroanstalt använda
en strängt objektivt “professorsmetod“, som har sitt
spelrum vid universiteten och i den stränga vetenskapen.
Personlig själfständighet är visserligen det mål, man med
hänsyn till lärjungarna bör sätta för sitt upplysningsarbete,
men vägen dit går icke genom opersonliga kompendier och
läroböcker, om än så fulla af fakta; den går genom
kraftigt utpräglade, sin sak varmt hängifna, ideellt tänkande
<i>lärarepersonligheter,</i> som så att säga gifva sig själfva, sitt
bästa jag i sin dagliga skolgärning.

Detta faller sig lättast och naturligast inom de ämnen,
som kunna sägas höra till skolans humanistiska afdelning,
för att nu icke tala om de många tillfällen till osökt väckelse
och lärdom, som följa däraf, att folkhögskolans arbete rör
sig i så mycket i ett hems former, enär eleverna bo på
skolan, ofta äro inne i föreståndarens familj o. s. v.

Vid Tärna folkhögskola undervisar förf. i geografi,
historia, kommunallagar och statskunskap, och det synes
mig riktigt att söka få <i>ett inre helt, ett samladt resultat</i>
af samtliga dessa ämnen. De få icke sönderfalla i olika,
från hvarandra skilda kunskapsgrenar; nej, de böra stödja
hvarandra, öka den medborgerliga åskådningens rikedom;
de gifva olika slags byggnadsmaterial, men det är <i>ett</i> hus,
som medelst dem skall i ungdomens tanke, vilja, känsla och
fantasi uppbyggas: fäderneslandet. De skola samverka i
att utbilda en <i>svensk medborgare,</i> en kunnig, vaken och
rättänkande sådan, som både i någon mån förstår samhällets
uppgift i och för sig samt sin egen ställning i och till
detsamma. Det är speciellt historiens uppgift att öppna de
ungas ögon för själfva det lefvande, arbetande, kämpande
folket, på det att de må fyllas af den ande, den
samhörighetskänsla, hvilka ensamma äro i stånd att besjäla de lagar
och författningar, som läsas, de former, i hvilka
medborgarelifvet rör sig. Utan denna anda varda både lagar och
former blott material för yrkespolitikerns fiffighet och
advokatyr, den ensidige partimannens ränkspel, som icke nog
skymmes af hans håltomma, om än så patriotiska fraser och
slagord. Jag vill t. ex., att historien skall grundlägga en
<i>social uppfattning och tankegång,</i> förstående af olika
synpunkter och partiställningar, på det att eleverna må
erhålla en grundval för att en gång förstå och uppskatta
vare sig politiska eller kyrkliga motståndare. Ett motgift
mot ensidig partianda må i skolan gifvas; solida tänkesätt
må i ungdomen inympas. Detta är, hvad jag kallar,
“folkhögskolans ideala uppgift“: att öppna de ungas ögon för
de grundvalar, på hvilka hem, arbete, samhälle, seder och
religion hvila. Man födes icke med begrepp om detta;
sådant måste läras i ungdomsår. Och hur skall man väl
kunna vinna detta syftemål, utan att fosterlandets natur,
folkets minnen och historiska utveckling, dess diktning och
sång, dess lif i kommun, stat och kyrka göres till föremål
för en lefvande undervisning? De konservativt tänkande,
stämpla icke sällan just och företrädesvis denna ideala
undervisning onyttig och opraktisk, åtminstone när den bjudes de
kroppsarbetande klasserna; men de besinna icke, att just de
själfva genom sin blindhet hjälpa till att bryta breda vägar
för en flack, kosmopolitisk, samfundsupplösande radikalism.
De samverka med de krasst oandliga, icke betänkande, att den,
som icke i ungdomen lär sig att uppbygga, så mycket lättare
en dag lär sig att nedrifva. Om man för de
kroppsarbetande klassernas <i>vuxna</i> ungdom — och <i>ingen</i> skola utom
folkhögskolan vänder sig till denna — tillstoppar den
medborgerliga och humana folkbildningens rikaste och bästa
källor, har man då rätt att klandra arbetare och landtmän
för bristande allmänanda? Tror man, att den kommer
flygande af sig själf? Men just på dessa klasser hvilar ju i
så mycket ett lands framtid. Må då i dem tankar och
öfvertygelser utsås, som kunna befästa kärleken till den jämna,
lugna, historiska utvecklingen! Ett engelskt ordspråk säger:
“tarfligt lefnadssätt, högt tänkesätt“, och jag menar, att <i>den</i>
lärdomen må grundligt befästas i lärjungarnas innersta, icke
minst genom folkhögskolans humanistiska ämnesgrupp.

Till denna hör äfven <i>sången,</i> som alltid spelat en
betydande roll i folkskolan. Det är icke konstsång, men god
folksång vi vilja hafva, och vi äro angelägna att inlära en
mängd vackra sånger af alla möjliga slag, ett motgift mot
de i mer än ett hänseende usla slagdängor, hvilka såsom
ett moraliskt ogräs spridt sig vida omkring. Sång
förekommer icke blott under särskilda lektionstimmar, utan med en
lämplig sång börjas och slutas vanligen äfven historiska,
geografiska och fria föredrag. Alltid en-, högst tvåstämmig
sång, aldrig kvartett.

En gång i veckan hållas diskussioner vanligen öfver
af eleverna själfva uppställda ämnen, och syftet är att öfva
dem i muntligt anförande, men vid dessa meningsutbyten
gifvas också många osökta tillfällen att bibringa dem
lärdomar och upplysningar af vikt och värde för deras
framtida lif.

“Kommunalstämmor“ hållas också en gång i hvarje
vecka och åsyfta att efterhärma den verkliga gången af det
offentliga lifvet i en svensk landskommun. Då tänkes
elevskaran bilda en kommun, som rådplägar och förhandlar
samt bestämmer öfver kommunens finanser, verkställer val
till de kommunala ämbetena o. s. v. Afsikten är att
praktiskt inöfva kommunallagarna och skänka ny näring åt
medborgareandan. Såväl stämmor som diskussioner — där
eleverna aktivt uppträda, gifvande skäl och tagande skäl —
intressera dem mycket. Icke sällan infinna sig vid dessa
tillfällen personer af den kringboende befolkningen såsom
åhörare eller deltagare.

Somliga kvällar förekommer högtläsning, då någon af
lärarne uppläser vackra och lämpliga berättelser, skisser och
dikter af berömda nordiska författare samt till dessa stycken
knyter upplysningar och fingervisningar. Såväl härigenom
som genom de å läsordningen utsatta litteraturtimmarne vill
man gifva smak för god och förädlande läsning. Vi vilja
flytta ned till menige man våra bästa skalders och
författares bästa alster.

Två timmar i veckan (lördag) förekomma “samtal“
då eleverna fritt få framställa frågor till läraren öfver något,
som direkt eller indirekt står i samband med veckans
undervisning och öfver hvilket de önska sig fullständigare
förklaring.

Kristendom förekommer icke å läsordningen såsom
något särskildt läroämne, men i regeln äro alla folkhögskolor
i Norden varmt intresserade för, att en kristen anda skall
genomgå undervisningen och möta de unga såsom
lifsåskådning, såsom skolans dagliga atmosfär så att säga. I de s.
k. “fria föredragen“ framträder denna kristna och religiösa
tankegång mera direkt, men dylika förekomma icke vid alla
folkhögskolor, enär vid dem den principen med rätta gäller,
att på det religiösa området läraren icke skall försöka “gifva
annat, än hvad han själf äger och därför också med godt
samvete och öfvertygelsens anda kan gifva“. Bön och
psalmsång börja och sluta arbetsdagen vid alla folkhögskolor.

Om jag så tillägger, att historiska minnesdagar —
t. ex. den 31 okt. (reformationens början), 6 nov. (Gustaf II
Adolfs dödsdag), 30 nov. (Karl d. XII:s dödsdag), 4 nov.
(Unionens ingående mellan Sverige och Norge), konungens
namnsdag o. s. v. — firas med flaggning, tal och sång, så
har jag i det närmaste, om också i all korthet, sagt
allt hvad som rör folkhögskolans medborgerliga och rent
humana undervisning. Vårt valspråk rörande denna är: för
folket är endast det bästa godt nog.

Af hvad jag här i korthet anfört torde framgå, att den
svenska folkhögskolan allt från början energiskt betonat
ett idealt moment i sitt undervisningsprogram. Man kan
säga, att det är detta som är själen och den drifvande
kraften i det hela, den varma anda, som tillvunnit
folkhögskolan så mycken uppriktig, stödjande, offervillig kärlek
från ädla män och kvinnor ur olika samhällsklasser. Men
lika visst är, att hon med <i>endast</i> idealism icke i längden
skulle kunnat bestå, ej heller vinna säkert insteg särskildt
hos den praktiskt anlagde, nyktert tänkande svenska
landtmannen. Man måste ge de unga till resekost genom lifvet
icke blott etisk-religiös väckelse, human och fosterländsk
lifsåskådning, utan äfven direkt nyttigt praktiskt vetande för
hvardagslifvets och yrkets tjänst. Och folkhögskolan har
strax förstått denna viktiga uppgift samt så ordnat den
dagliga undervisningstiden, att veckans <i>flesta</i> lektionstimmar
ägnas åt just praktiska samt naturvetenskapliga ämnen.
Vid Tärna ställer sig ämnesfördelningen vanligen sålunda:
åt <i>praktiska ämnen</i> (svenska språket, räkning, ritning,
afvägning och fältmätning, bokföring, välskrifning) 59 %, åt
<i>allmänt bildande ämnen</i> (historia, geografi, kommunallagar,
statskunskap, fria föredrag, sång) 30 %, åt <i>naturvetenskap</i>
11 %. I dessa praktiska ämnen är föreläsningsmetoden (utom
i fysik och kemi) icke den förhärskande såsom med hänsyn
till de s. k. “allmänt bildande“. Läroböcker användas och
genomgås noga, frågor, samtal och framför allt en mängd
<i>skriftliga</i> öfningar och uppgifter, hufvudsakligen att lösas
mellan ordinarie lektionstimmar, träda starkt i förgrunden,
och skolan sträfvar allvarligt efter att noga och säkert
meddela pålitlig nyttig kunskap. I och för detta använder hon
i vidsträckt mån undervisningsmaterial — hvarje
folkhögskola äger dylikt (fysikaliska instrumenter, kemikalier, kartor,
geologiska, botaniska och zoologiska väggtaflor m. m.) till
ett värde af åtskilliga tusen kronor — och hon stödes i
främsta rummet af elevernas mogna ålder, utmärkta flit,
deras lust att draga största möjliga valuta af den tid och
penningar de offra, deras goda nervsystem, som icke
tröttats af ett föregående flerårigt skolarbete o. s. v. Ty de
komma ju i regeln från det friska arbetet i skog och mark
och till detta återvända de med godt mod efter deras
intensiva vinterhalfårsstudium vid folkhögskolan.

Här är icke plats att detaljeradt redogöra för hvarje
särskildt läroämne. Några få korta antydningar må göra
till fyllest!

I <i>räkning</i> få eleverna hinna så långt hvar och en det
förmår, men icke få medhinna af algebra lösning af I:sta
och II:dra gradens ekvationer. Detta ämne intresserar
ynglingarne i hög grad, men tvärt emot mycket litet flickskolans
elever.

<i>Afvägning och fältmätning</i> genomgås först teoretiskt
efter lärobok, men när snön smultit bort från marken, få
ynglingarne några dagar gå ut i det fria med tub och
kanalvåg, med korstafla och kedja, och så få de å skolrummet
rita dikesprofiler, karta öfver det uppmätta fältet (ca. 30
hektar vanligen), uppgöra täckdikningsförslag o. s. v. Man
väljer sådana fält, att eleverna lära sig å kartan inlägga
samt med olika färg beteckna åker och äng, bäckar och
backar, skog och byggnader o. s. v.

<i>Ritningen</i> omfattar, utom ofvannämnda kartor och
afvägningsprofiler, geometriska konstruktionsritningar, ritning
af klotsar med transponering i olika plan och
genomskärning, möbler, redskap, analystabeller samt framför allt
byggnadsritningar (bostäder, stallar, ladugårdar o. s. v.) och
trädgårdsritning, allt först såsom kopior efter planscher, sedan
såsom själfständiga förslag.

<i>Bokföring:</i> enkla räkningar, kommunalbokföring,
ladugårdsjournaler samt sist en fingerad bokföring för en mindre
landtegendom. Somliga elever lära sig handelsbokföring. (De
kvinnliga eleverna lära sig efter ett enkelt system bokföring för
husmödrar samt några efter fritt val äfven affärsbokföring,)

<i>Svenska språket</i> — som icke är så lätt att lära ens
af svenskar! — omfattar: språklära, läsning, öfversättning
från danskan och norskan, uppsättande af formulär och
affärshandlingar, författande af bref och uppsatser m. m.

Dessa praktiska ämnen äro viktiga äfven därför, att
de mera än de humanistiska gifva eleverna många och
olikartade tillfällen till direkt själfarbete, hvarigenom de
bereda en nyttig omväxling mellan föredragstimmarna, då
deras uppmärksamhet, eftertanke och inbillningskraft mera
strängt tagas i anspråk. De äro äfven lämpliga derför,
att i dem kunna eleverna uppvisa för föräldrar och anhöriga
efter slutad kurs <i>synliga</i> resultat af undervisningen, hvad
ju ej går för sig i t. ex. historia, geografi o. s. v. Klart
är det också, att skolan måste vinna kredit i bygderna, då
det syns, att den unge mannen lärt att hjälpa sin fader med
kommunala räkenskaper, offentliga handlingars och inlagors
uppsättande, bokföring, en plan till en nybyggnad, en karta
öfver ett åkerfält med dräneringsförslag o. s. v. En fara
och en frestelse kunna understundom infinna sig, nämligen
om dessa direkt praktiska ämnen så starkt betonas, att
skolan får prägel af att vara en s. k. “praktisk skola“, en
räkne- och bokhålleriskola. Men folkhögskolan får ej
omstöpas till en fackskola, hon får ej undanskjuta det ideella,
hon måste komma människoandens och medborgaresinnets
bästa behof och önskningar till mötes, och där dessa slumra,
måste hon arbeta på att <i>väcka</i> och framkalla dem, ty hon
är satt att ute på landsbygden bland dess sträfsamma
befolkning vara missionär för ett förädladt folklif, för en
fördjupad och medveten nationalanda. Därför får hennes ideella
hufvudsyfte icke stå tillbaka för en driftig lärares ifver att
meddela vissa mera mekaniska färdigheter. “Endast om
folkhögskolans arbete är af den art, att det <i>värmer hjärtat</i>
på gamla och unga, förmår den tillvinna sig kärlek och
tillgifvenhet.“ (L. Holmström.)

Det är dessutom att märka, att de rent praktiska
ämnena knyta tanke och sinne väl mycket, ofta uteslutande, vid
det egna jaget, dess nytta, ekonomiska fördel o. s. v.; men
det är ytterst farligt att låta ensamt denna sida framträda i en
skola som folkhögskolan: människans högre natur
hopsnörpes, anden kan uttorkas, förmågan af stora och ädla tankar,
uppoffrande handlingar kan dödas. Härtill kommer, att
skolor för blott yrkesmässig utbildning framhålla endast det,
som <i>åtskiljer</i> människor, men man måste aktgifva äfven på
det, som <i>hinder dem samman</i> och ställa dem under samma
pliktuppgifter: den religiöst-sedliga och den medborgerliga.
I dessa mötas vi alla, och för dessa kraf bör folkhögskolan
utbilda den vuxna ungdomens mottaglighet. Sådant
innefattas i det ideella af undervisningen, och detta har en
mycket stor förmåga att uppfostra de unga, tygla hjärtats
drifter, sätta högre mål för tanke och arbete, harmonisera
kamratlif och hemlif, motverka nationell lojhet. Nyktert
förståndsvetande ensamt förmår icke detta.

Såsom af läsplanen synes, ingår i folkhögskolans
undervisning äfven <i>naturkunskap.</i> Som de flesta eleverna tillhöra
jordbrukarnes klass, läses detta ämne med stark tillämpning
på landtbruket och öfvergår, efter en kort framställning af
fysikens, kemiens och geologiens grundsanningar, till
jordbruks- och husdjurslära. — I den kvinnliga lärokursen
behandlas af naturkunskapen framför allt, ej sällan uteslutande,
fysiologien med starkt framhäfvande af hälsolära, hemmets
hygien och “kökets kemi“. För en blifvande maka och moder
anse vi det framför allt vara nödvändigt, att hon lär sig
hälsans grundlagar, betydelsen af snygghet i hemmet,
kroppens renhet, ren luft och rent vatten, späda barns vård
o. s. v. Detta ämne läses vid flickskolan af en kvinna, som
lättast och bäst kan lära kvinnor hvad i dessa stycken är
att iakttaga.

“Men hvad kan väl medhinnas på så kort tid?“
Hvilken fråga framställer sig väl naturligare, då man talar om
folkhögskolan och hvad henne tillhör! Ett halft år — det
är en ringa tid. Ja, det är sant. Denna skoltid vore
därför också af mindre värde, om bildning förnämligast
bestode i minneskunskaper, examensvetande. Men om bildning
är i främsta rummet karakterens förädling och
själsmekanismens igångsättande snarare än faktiskt vetande (om
också naturligtvis äfven det senare är en integrerande
beståndsdel och ingalunda skall underskattas), om
folkhögskolan, såsom nämndt är, sträfvar att ej blott undervisa,
men att väcka och uppfostra, om den egendomliga metod
folkhögskolan använder, om elevernas mogna ålder, om det
friska otvungna samlifvet mellan lärare och lärjungar, om allt
detta gör, att mycket af verkligt och varaktig <i>värde för
lifvet</i> kan på jämförelsens kort tid medhinnas, så följer
däraf, att man icke bör fälla en för hastig dom öfver
folkhögskolans arbete eller underskatta dettas resultat. Ganska
många elever återvända ett andra år till folkhögskolan och
vid flera svenska folkhögskolor har en särskild andra års
lärokurs, en s. k. “landtmannaskola“, blifvit anordnad
hufvudsakligen med landtbruksämnen, men äfven ett och annat
humanistiskt ämne (t. ex. världshistoria och nationalekonomi)
ingår i programmet. Man må betänka, att man har att
göra med vuxen ungdom, “som redan lärt känna något af
lifvet och dess kraf, som börjat tänka själfständigt öfver
lifvet, som känner en trängtan, väl ännu oklar och
sväfvande, men ändå stark, att få material för och ledning
vid sitt tänkande, vinna vidsträcktare utsikt och se
sammanhanget i naturens och människolifvets företeelser“. (Hans
Emil Larsson.)

Jag vill påpeka tvenne högst betydande rörelser i det
svenska folklifvet, som båda vunnit stor utbredning och
fängslat icke minst många unga mäns och kvinnors intresse:
<i>nykterhetsarbetet</i> och den <i>frireligiösa rörelsen.</i> Jag uttalar
mig icke öfver dessa företeelser i och för sig, men påstår blott,
att de i stor skala väckt befolkningen upp ur dvala samt
gifvit en stöt framåt i ideell riktning, som bildat ett ofta
mycket godt underlag för folkhögskolans verksamhet och
hulpit henne i hennes ideella syfte, hvilket äfven så kan
uttryckas: hon vill — jag upprepar det än en gång — främja
<i>samvetskultur</i> och icke blott <i>kunskapskultur.</i> Ty har icke
det rent intellektuella öfverskattats, och har icke
intelligensens utbildning utan etisk-religiös ballast drifvit många
människor ur de rätta spåren? Dessa antydningar torde
förklara påståendet, att folkhögskolans korta lärokurs
verkligen kan gifva de unga en solid lifsbehållning.

Härmed är också i det väsentligaste en beskyllning
vederlagd, som ofta utslungats mot folkhögskolan: hon gör
eleverna <i>halfbildade.</i> Man kunde fråga: hvilken skola
meddelar <i>helbildning?</i> Styckeverk blir ju allt mänskligt verk.
Andligt högmod, för hög själfuppskattning prägla i regeln
icke folkhögskolans elever. De få ju inga betyg och titlar
och aflägga icke någon examen, som berättigar att söka en
viss plats, utan de gå i de flesta fall helt lugnt tillbaka
till det anspråkslösa dunkel, hvarifrån de kommo, och just
på grund häraf saknar folkhögskolan några af de orsaker,
som mest främja halfbildningen, hvilken karakteriseras af
inre högmod, öfversitteri. Upptäckes icke ofta nog detta
lyte hos t. ex. den nyssblifne studenten, ingeniören, officeren?
Och dock hafva ju dessa genomgått mångåriga statsskolor.

I sammanhang härmed vill jag citera ett yttrande af
vår store häfdaforskare och tänkare Erik Gustaf Geijer:
“Ack, många törsta. Gif dem den läskande drycken! De
skola vara tacksamma äfven för en droppe däraf.“

En annan farhåga har uttalats: folkhögskolans elever
kunde frestas att <i>“blifva herrar“,</i> att förakta kroppsarbetet,
undandraga sig detta. Detta är ett fullständig misstag.
Folkhögskolans hela undervisning åsyftar att återskänka de
unga åt hemmet och dess arbete, utbilda och lifva dem för
detta och för de medborgerliga plikter i kommun och stat,
som med detta stå i samband. Folkhögskolan vill lägga
vakenhet och intelligens i arbetet. Hon vill öka aktningen
äfven för det tarfligaste och hårdaste arbete. Och om hon
ej lyckats häri, om hon verkligen dragit de unga bort från
kroppsarbetet, så skulle hon för länge sedan varit död. Nu
har det i stället visat sig, att son efter son, dotter efter
dotter kommit till folkhögskolan från samma hem, att hon
år efter år vinner elever från den bygd, där hon en gång
vunnit insteg, idel vittnesbörd, att Sveriges nyktert
pröfvande och besinningsfulla landtbefolkning funnit andan i
och frukten af hennes undervisning sunda och goda.

En och annan har förmenat, att folkhögskolans hela
undervisning “sväfvar i det blå“. Det är icke så. Hon har
uppkommit af tydliga och bestämda historiska orsaker; hon
är fullt klar både om sitt mål och sina medel; hon har en
plats att fylla i kedjan af vårt lands upplysningsanstalter,
som ingen annan än hon fyller och kan fylla, samt till och
för hvilken hon rustat sig med på ett egendomligt sätt
fattade läroämnen, lärometod och äfven läroböcker, för att
icke tala om många hennes lärarepersonligheter, hvilka ofta
på ett bestämdt sätt utvecklat sig under inflytande och
påverkan af deras egendomliga kall, fritt, gladt,
betydelsefullt som det är. Och det är ingen i obestämda konturer
sväfvande uppgift, den att bjuda kropparbetets söner och
döttrar, icke estetiska, men etiskt-religiöst färgade, praktiskt
realiserbara lifsideal för deras hem och arbete, för hela
deras medborgerliga ställning i allmänhet.

Samma erfarenhet som i Danmark föreligger äfven i
Sverige — om också i mindre omfång, på grund af att dess
folkhögskolor äro färre och icke så starkt besökta som de
danska — nämligen, att dessa skolors elever mycket ofta blifva
både som arbetare och medborgare föredömen och
föregångsmän för andra samt med lifligt och vaket intresse
omfatta såväl upplysningssträfvanden som nya uppslag till
den materiella kulturens främjande. Icke förgäfves hafva
Nordens folkhögskolor sökt att påverka de ungas inre, sökt
af den dana en kärntrupp af goda människor och
medborgare, låtit dem mötas af en religiös, sedlig och fosterländsk
anda och tankegång. Det är vår härliga skoluppgift att
år efter år ute å Sveriges vida landsbygd söka verka för
folklifvets lyftning och pånyttfödelse; vi vilja arbeta för att få
folkhögskolorna till att varda ljusstakar, medelpunkten härför.
Ett väl behöfligt arbete! Ty om folkhögskolan icke gör
det — hvem gör det då i hennes ställe? Nog hafva vi
allahanda fackskolor för bestämda yrken, men endast i
folkhögskolorna inrättningar med det syfte, som här antydts.
Och när man betänker, att de stormdigra, af alla möjliga
religiösa, politiska och sociala problem uppfyllda tider, den
civiliserade världen går till mötes, för dessas lyckliga lösning
vädja icke blott till <i>några,</i> men till <i>alla</i> klasser, vädja icke
blott till människors kunskapsrika hufvuden, men än mera
till deras karakter och lifsåskådning, så skall folkhögskolans
hela uppgift i folklifvet, sedd äfven mot denna bakgrund,
synas allt annat än onödig och sväfvande. — —
</chapter>
<chapter name="V. Folkhögskoleidéens vidare utveckling. Slutord.">
<h2>V.</h2>
<h2>Folkhögskoleidéens vidare utveckling. Slutord.</h2>

Folkhögskolans såväl direkta som indirekta verksamhet,
ehuru naturligtvis först och främst och hufvudsakligast riktad
på hennes manliga och kvinnliga elever, sträcker sig dock
längre.

Långt ifrån betydelselösa äro de <i>skolfester,</i> som pläga
2—4 gånger årligen anordnas vid hvarje folkhögskola och
som blifvit folkfester i allra bästa mening. Då hållas
föredrag, utföras enkla musikstycken, sjungas sånger och hållas
diskussioner, deklameras o. s. v. Lokalerna äro prydda med
granar, vapensköldar och flaggor, och hundratals män och
kvinnor ur alla klasser, från land och stad, infinna sig. Vi vilja
gärna då gifva de besökande med sig som behållning från
festen något ord af inre vikt och värde, tankar och
väckelser af religiös, sedlig, human eller fosterländsk innebörd.

Vid de flesta folkhögskolor äro <i>elevförbund</i>
organiserade, bestående af forna manliga och kvinnliga elever, hvilka
samlas på skolan till en årsfest för att upplifva gamla
minnen och vidmakthålla förbindelsen med lärare och med
hvarandra.

Den förnämsta utvidgning, som folkhögskolan
åstadkommit, var, då hon lät en <i>lärokurs för unga kvinnor</i> följa
på den manliga vinterkursen. Båda dessa lärokursers syfte
är i allt väsentligt det samma, blott med den förändring,
som naturligtvis elevernas olika kön medför. Programmet
upptager sålunda hvarje dag allmänt bildande och praktiskt
nyttiga ämnen, och bland de senare intaga alla slags
handarbeten och gammalnordisk konstväfnad ett framstående rum.
Förut är sagdt, att fysiologi, hälsolära och hemmets hygien
kraftigt betonas. Mycken sång förekommer och hvarje
kväll högtläsning, då någon lärare eller lärarinna föredrager
något vackert, allvarligt eller skämtsamt. Dessa tre
sommarmånader, så rika på godt och gladt kamratlif och med ett
arbete, anlagt på att utveckla de unga flickorna till <i>kvinnor,</i>
varmhjärtade och svensksinnade, vakna och husliga kvinnor,
äro för en stor mängd af eleverna deras lifs kanske bästa och
ljusaste minne. Och icke minskas hågen för kroppsarbete
af denna upplysning. Själf har jag haft i många år flera
af mina forna kvinnliga elever som tjänarinnor i mitt hus
och har icke haft annat än god erfarenhet däraf.

Mycket ofta inträffar, att forna manliga och kvinnliga
elever ingå äktenskap med hvarandra, förenade äfven genom
gemensamma, om också ej samtidiga, glada skolminnen samt
framför allt genom en likstämmighet i lifsåskådning, som
ofta blifvit en följd af folkhögskolans inflytande, och visst
är, att härigenom ett mera förädladt hemlif framspringer,
ett arbete framväxer, styrdt af en mera uppöfvad tanke- och
iakttagelseförmåga.

Ungdomen är framtidens bärare, ock ju allsidigare
förkofran den njuter, dess större framtidslycka skall för landet
affödas — se där hvad vi tänka och tro och äfven kunna
skönja. I en af våra folkhögskoledikter talar en
yngling så:

<poem>
»Om blott jag hemma går och vankar
i gamla vanors nötta spår
och tänker <i>blott</i> de gamles tankar
och ingen stöt i själen får,
<tab>då blir jag aldrig rätt mig själf,
<tab>men blott en spån på tidens älf.»
</poem>

Detta inses alltmera både af ungdomen och det äldre
släktet. —

<i>Föredrags- och diskussionsföreningar</i> hafva här och där
på landsbygden organiserats af forna elever, och
folkhögskolans lärare resa ofta ut för att, när deras tid så
medgifver, hålla föredrag i bygderna. Liknande företag vinna
mer och mer efterföljd i Sverige och kunna erhålla kontant
understöd från staten och i åtskilliga län äfven af
landstingen. I detta fall har särskildt landstinget i det län Tärna
folkhögskola tillhör på ett synnerligen vackert sätt gått i
spetsen. I sammanhang härmed kan nämnas, att den rörelse
för “utsträckt universitetsbildning“ (university extension), som
alltsedan sommarkurserna i Uppsala 1893 med sådan ifver
omfattas i Sverige, ja, i hela Norden, äfven funnit
anknytning vid åtskilliga svenska folkhögskolor.

En icke ringa <i>litterär verksamhet</i> knyter sig till
folkhögskolan. Hon har haft sina egna organ, en mängd större
och mindre uppsatser rörande henne hafva sett dagen,
läroböcker särskildt med hänsyn till hennes pedagogiska
uppgift hafva utgifvits af personer inom hennes lärarekår, och
dessutom hafva icke få arbeten inom poesi och
litteraturkritik, historia och naturvetenskap till författare lärare och
lärarinnor vid svenska folkhögskolor.

Om <i>landtmannaskolors</i> förening med folkhögskolor är
förut taladt.

Svenska och nordiska <i>folkhögskolemöten</i> hafva flera
gånger hållits. Det dröjde rätt länge, innan Sveriges
folkhögskolemän funno vägen till Danmarks och Norges; liksom
tvärt om. Missförstånd rörande hvarandras uppfattning af
den gemensamma saken rådde, ett visst misstroende spärrade
porten. Allt detta är nu borta. Initiativet till allmänt
nordiska folkhögskolemöten togs från dansk sida af ledarne
för Testrups berömda folkhögskola i Jutland, D:r J.
Nörregård och Teol. Cand. Chr. Bågö. Det var 1883. Sedan
hafva dylika möten hållits 1885 vid Sagatun i Norge, 1890
vid Hvilan i Sverige samt 1894 vid Askov i Danmark, då
folkhögskolans halfsekelsfest firades. Vid de båda sista
mötena har äfven den finska folkhögskolan varit
representerad.

Vid dessa möten hafva lärarnes hustrur, som alltid så
lifligt tagit del i deras mäns arbete, mycket talrikt infunnit
sig, med intresse understundom tagit del i förhandlingarna
eller efteråt i tidningar och tidskrifter lämnat vackra och
lifliga referat. Dock må ingen tro, att dessa sammankomster
endast varit pedagogiska möten för lärarne. Nej, i
förbindelse med dem hafva samtidigt fester anordnats för
allmänheten, så att skolmötena förvandlats till verkliga folkmöten
af ädlaste art, burna af anda och lefvande intresse. Vid
1894 års möte i Askov voro 3 à 4000 personer närvarande
en eftermiddag, då föredrag höllos under bar himmel. Det
är oförnekligt, att den nordiska folkhögskolan blifvit en
folkets sak och förstått att i de djupa leden utså ett
växtkraftigt utsäde af andlig art.

***

Jag har i korthet visat, att folkhögskolan har en
uppgift och en betydelse, som icke låta innestänga sig blott
inom skolväggarna. En af hennes förnämsta uppgifter allt
från hennes första dag har varit att hjälpa särskildt den
talrika klassen af landtmän att häfda sin ställning till landets
gagn och till egen lycka samt icke i strid mot, utan i
vänligt samförstånd med andra klasser. Vårt rådande svenska
statsskick har gifvit åt denna klass mycken <i>makt,</i> som
påtagligen kräfver mycket <i>ansvar.</i> Man kan säga, att vårt
svenska samhälle hvilar på trenne olika, fast därför icke
motsatta folkklasser, som utgöra dess bärande pelare, och
att bland dessa är den besuttna hemmansägareklassen genom
sitt antal, sina solida egenskaper och sin jämförelsevis
tryggade ekonomiska ställning väl kallad att vara vårt samhälles
starka midtpelare. Denna klass har nämligen en rätt talrik
och äfven mera skolbildad klass öfver sig, men den har en
ännu vida talrikare under sig både i stad och på land.
Hvad är då naturligare och riktigare, än att dessa landtmän
räcka en hand uppåt och en nedåt, icke till slag mot, men
till fast handtag i både herremanna- och arbetareklassen?
Detta så mycket mera, som nyssnämnda jordbrukareklass
gifver så många af sina söner och döttrar som tillskott till
<i>båda</i> de andra klasserna. På så sätt vågar jag mena, att
alla samhällsklasser kunna och böra hjälpa hvarandra till
<i>inbördes lyftning,</i> och kan folkhögskolan — hvad jag lifligt
tror och hoppas — i någon ringa mån vidga blicken och
värma sinnet för denna rörelse, så hjälper hon i och med
detsamma till att mildra och afkyla den hetsiga <i>sociala</i>
klasskamp, i hvilken många skåda något lyckligt och stort
i och för sig, ehuru den ju endast är ett inbördeskrig och
bär med sig dettas förbannelse.

Jag tror, att den svenska folkhögskolan i all
anspråkslöshet — ty ännu är, så att säga, hennes kvantitativa
verkningsförmåga icke så stor — kan och bör hos den ungdom,
som samlas i hennes lugna och fredliga salar, ingjuta den
anda och det sinnelag, som väl är ett osynligt, men likväl
starkt skyddsvärn för lifvets och samhällets uppehållande
krafter, och som bredvid den ofta skräckfulla kamp för
tillvaron, som alltid pågått i världen, sätter en annan, vida
mera hugnesam lifsyttring: <i>det broderliga samarbetet för
tillvaron.</i>

Jag tillåter mig att här citera några ord, som jag vid
ett annat tillfälle yttrat. “Folkhögskolan skall lära de unga
att uppsöka beröringspunkterna; hon skall gjuta olja på
de fräsande partiböljorna; hon skall visa de olika
samhällsmedlemmarnes betydelse för statskroppen; hon skall göra sig
till tolk för vidgade sociala synpunkter och tänkesätt, så
att t. ex. kroppsarbetarne lära sig att skatta och högakta
andra klassers arbete; hon skall, framför allt med historiens
hjälp, visa vårt samhälle såsom frukt af en lång historisk
utveckling, hvaraf de må lära sig att se historiskt på
tingen, se dessas förutsättningar och dymedelst lära sig respekt
för just denna historiska lagbundenhet i utvecklingen,
hvilken manar till tålamod, varsamhet, försynthet. Eleverna
må se, att samhällsträdet växer i årsringar sakta och säkert,
men att det icke går för sig att först upprycka det med
rötterna och sedan plantera det i luften!“

Endast i denna mening och på detta sätt har
folkhögskolan en politisk uppgift. Från all direkt sysslan med
dagens många olika stridsfrågor bör hon klarligen hålla sig
fri och icke göra sig skyldig till något, som med rätta kan
betecknas som agitation, ty hennes elever böra under sin
korta skolkurs dväljas i ren luft, fri från uppjagade
damm-moln, men mättad af idealism, som kan blifva till kött och
blod för deras inre människa.

Och må så med några rader af gamle Grundtvig,
“folkhögskolans fader“, denna uppsats slutas:

<poem>
»Och gäller det än minsta strå,
som vardt till näring gifvet,
upplysning kär oss vara må,
men kärast den om <i>lifvet;</i>
den födes fram ur folkets kraf,
så snart ur sömn det väckes,
och nedgång vet den icke af,
förr’n folkets stjärna släckes.»
</poem>
</chapter>

<chapter name="">

Några källskrifter rörande den nordiska folkhögskolan
torde äfven böra nämnas:

<b>Danska:</b> <i>N. F. S. Grundtvig:</i> Småskrifter om den
historiske höjskole. <i>L. Schröder:</i> Skoler for voxne. <i>J.
Nörregård:</i> Höjskolen i Sorö. <i>Ernst Trier:</i> 25 års
skolevirksomhed. <i>Otto Möller:</i> Den danske höjskole i Sorö.
<i>Fr. Nygård:</i> Kristen Kold. <i>M. Steenstrup:</i> Anklagerne
mod höjskolerne. <i>“Höjskolebladet.“</i>

<b>Norska:</b> <i>Chr. Bruun:</i> Folkelige grundtanker. <i>Fr. Hansen:</i>
Folkehöjskolen og Almendannelsen.

<b>Svenska:</b> <i>L. Holmström:</i> Om folkhögskolan i Bara härad;
Om den nordiska folkhögskolan. <i>C. A. Bergman:</i> Om
de danska folkhögskolorna jämförda med de svenska
högre folkskolorna. <i>P. A. Gödecke:</i> I folkhögskolans
tjänst. <i>T. Holmberg:</i> Folkhögskola och folkupplysning;
Folkhögskolans ideala uppgift; Huru skall undervisning
i historia göras fruktbärande för lifvet?
“Folkhögskolebladet» 1884—86 (utgifvet tillsamman med H.
Odhner). <i>Cecilia Bååth-Holmberg:</i> Den kvinnliga
folkhögskolan. <i>J. P. Velander:</i> 1:sta svenska
folkhögskolemötet i Jönköping 1877. <i>H. Odhner:</i> Den nordiska
folkhögskolan (berättelse om det nord.
folkhögskolemötet å Hvilan 1890). <i>“Folkhögskolan 1868—1893“</i>
(Minnesblad med anledning af Svenska Folkhögskolans
25-års-jubileum utgifvet af “Folkskolans Vän“,
Göteborg). <i>Årsredogörelser</i> från folkhögskolorna.

<b>Finska:</b> <i>Kansanopisto. — Om folkhögskolan.</i> (Tre
uppsatser af Ernst Lagus, P. Nordmann, O. Grotenfelt.)
</chapter>
